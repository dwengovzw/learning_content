---
hruid: leerlijn_invoer_basisprincipes_spanning_stroom_weerstand
version: 1
language: nl
title: "Spanning, stroomsterkte en weerstand"
description: "Wat zijn spanning stroom en weerstand?"
keywords: ["spanning", "stroom", "weerstand", "basisprincipes", "microcontroller", "µC", "arduino", "dwenguino"]
educational_goals: [
    {source: Source, id: id}, 
    {source: Source2, id: id2}
]
copyright: dwengo
licence: dwengo
content_type: text/markdown
available: true
target_ages: [14, 15, 16]
difficulty: 1
estimated_time: 8
skos_concepts: [
    'http://ilearn.ilabt.imec.be/vocab/curr1/s-computers-en-systemen'
]
teacher_exclusive: false
---

# Stroom, spanning en weerstand

Uit de lessen fysica ken je de begrippen stroom, spanning en weerstand. We vatten de begrippen hier nog even samen zodat we ermee aan de slag kunnen om digitale schakelingen te maken.

## Stroom (\\(\mathrm I\\))
Als er een lichtje brandt, een motortje draait of een zoemer piept, moet er doorheen het circuit elektrische stroom (\\(\mathrm I\\)) zijn. Elektrische stroom is niet meer dan elektrische lading die beweegt doorheen het circuit (de draden, de motor, …). Deze (bewegende) lading is in bijna alle gevallen elektronen die vrij kunnen bewegen in de draden, de motor, …  Je kan daarom elektrische stroom makkelijk vergelijken met de hoeveelheid water die door een buis stroomt. <br>
Stroom wordt gemeten in ampère (afgekort als \\(\mathrm A\\)). De ampère stelt dus de hoeveelheid lading (elektronen) voor die per seconde door een draad stroomt. Hoe meer elektronen er door een draad stromen, hoe groter de stroom.<br>
Om een stroom te hebben, moet er een volledig gesloten geleidend pad zijn, bijvoorbeeld een pad dat de ene kant van een batterij verbindt met de andere kant. 

## Spanning (\\(\mathrm U\\))
Een tweede voorwaarde voor elektrische stroom is dus een voedingsbron (bijvoorbeeld een batterij). De voedingsbron voorziet een spanning (\\(\mathrm U\\)) en deze is de drijfveer die ervoor zorgt dat ladingen (die reeds in het circuit zitten) bewegen doorheen de draden. Dit ‘duwen’ op de ladingen wordt gemeten in de eenheid volt (\\(\mathrm V\\)) en is de hoeveelheid energie per eenheid van lading om ladingen vooruit te duwen. Als je terugkijkt naar de waterstroom in de buis, kan je spanning beschouwen als een soort ‘druk’  die duwt op het water en ervoor zorgt dat het water stroomt. Je kan dit ook zien als het hoogteverschil tussen twee waterreservoirs. Hoe hoger de spanning (= druk), hoe meer de elektrische stroom, net zoals water harder uit een tuinslang spuit als je de kraan meer opendraait.

## Weerstand (\\(\mathrm R\\))
Weerstand maakt het moeilijker voor de de elektrische ladingen om door een draad te stromen. Vergelijk het met een dun rietje versus een brede buis. Als een draad veel weerstand heeft, zal de stroom langzamer gaan, net zoals water langzamer stroomt door het smalle rietje dan door de brede buis. Weerstand wordt gemeten in een eenheid genaamd ohm (afgekort als \\(\mathrm \Omega\\)). Hoe hoger de weerstand in een draad, hoe moeilijker het is voor de elektronen om te bewegen. De grootte van de elektrische stroom doorheen een circuit hangt af van de totale weerstand doorheen dit circuit. Als de weerstand daalt, zal de stroom groter worden. Als de weerstand stijgt, zal de stroom kleiner worden.

Dus, in eenvoudige bewoordingen: spanning is de drijfveer voor lading om te stromen, stroom is de hoeveel lading die er stroomt, en weerstand bepaalt hoe moeilijk het is voor die lading om te stromen. Samen vormen deze drie elementen de basis van elektrische circuits en hoe elektriciteit werkt.
