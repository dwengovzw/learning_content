---
hruid: org-dwengo-pc-physics-valbeweging-introductie
version: 1
language: nl
title: "Introductie"
description: "Gebruik de Dwenguino in de les fysica!"
keywords: ["Fysica", "Dataverzameling", "Dataverwerking", "valbeweging"]
content_type: "text/markdown"
estimated_time: 5
skos_concepts: [
    'http://ilearn.ilabt.imec.be/vocab/vak1/informatica-wetenschappen', 
    'http://ilearn.ilabt.imec.be/vocab/curr1/s-computers-en-systemen',
    'http://ilearn.ilabt.imec.be/vocab/tref1/ict',
    'http://ilearn.ilabt.imec.be/vocab/curr1/c-digitale-competenties-en-mediawijsheid',
    'http://ilearn.ilabt.imec.be/vocab/curr1/s-wiskunde-algebra-analyse',
    'http://ilearn.ilabt.imec.be/vocab/curr1/s-wiskunde-modelleren-en-heuristiek',
    'http://ilearn.ilabt.imec.be/vocab/curr1/s-wiskunde-redeneren'

]
copyright: "CC BY dwengo"
target_ages: [16, 17, 18]
teacher_exclusive: False
---

# Introductie

In de fysica probeert men natuurkundige fenomenen te begrijpen en verklaren. Daarvoor verzamelen fysici gegevens over fenomenen uit het dagelijkse leven. Aan de hand van deze gegevens proberen ze het fenomeen te verklaren. 

Tegenwoordig weten we allemaal dat de aarde, samen met de zeven andere planeten, rond de zon draait. Toch is dat idee niet zo vanzelfsprekend. Meerdere generaties van wetenschappers hebben onderzoek gedaan om tot dit model te komen. In de middeleeuwen was de gangbare theorie over het universum dat alle hemellichamen rond de aarde draaiden (geocentrisme). Pas vanaf het werk van Nicolaas Copernicus (rond 1500) werd het idee dat alle planeten rond de zon draaien populairder. Hij stelde een wiskundig model voor waarbij de planeten in cirkelvormige banen rond de zon draaien. Het was echter pas in 1609 dat Johannes Kepler zijn wetten publiceerde waarmee hij de elipsvormige baan van de planeten rond de zon beschreef. Dit kon hij doen omdat zijn leermeester Tycho Brahe nauwkeurige gegevens had verzameld aan de hand van meettoestellen zoals de sextant. Toch was er in die tijd nog twijfel over het model van Kepler. Het is pas toen Galileo Galilei, door de uitvinding van de telescoop, meer informatie kon verzamelen over de planeten en manen in ons zonnestelsel dat het model van Kepler meer en meer aanvaard werd. 

In de fysica is het dus essentieel om kwalitatieve gegevens te verzamelen op basis waarvan een model opgesteld kan worden. In dit leerpad gebruiken we de Dwenguino en een afstandssensor om gegevens over de valbeweging te verzamelen. Een microcontroller is een perfect instrument om op een precieze manier gegevens te verzamelen. Je kan er makkelijk verschillende sensoren op aansluiten, de gegevens verwerken en doorsturen naar een computer. Op die computer kan je de gegevens dan analyseren via Python.

