---
hruid: sr1_uitleg5
version: 3
language: nl
title: "Vermenselijking"
description: "Vermenselijking"
keywords: [""]
educational_goals: [
    {source: Source, id: id}, 
    {source: Source2, id: id2}
]
copyright: dwengo
licence: dwengo
content_type: text/markdown
available: true
target_ages: [12, 13, 14]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
content_location: example-location
estimated_time: 5
skos_concepts: [
    'http://ilearn.ilabt.imec.be/vocab/curr1/s-computers-en-systemen', 
    'http://ilearn.ilabt.imec.be/vocab/curr1/s-maatschappijkritisch-denken'
]
teacher_exclusive: false
---

# Wat zijn sociale robots?
## Vermenselijking

*Mensen zijn geneigd om menselijke eigenschappen toe te kennen aan objecten.*

Jij hebt vast ook al eens je computer aangemoedigd om sneller te gaan werken.  
En hoewel een robothond een machine is zonder echte gevoelens, wordt hij algauw beschouwd als een huisdier.  

> Discussie<br>Mag men een robothond schoppen?

**Bekijk dit [filmpje](https://www.youtube.com/watch?v=M8YjvHYbZ9w "Robothond")**
![](@youtube/https://www.youtube.com/embed/M8YjvHYbZ9w "robothond")


Het **uiterlijk** van een sociale robot beïnvloedt in welke mate deze 'vermenselijking' gebeurt. Het uiterlijk van een robot schept **verwachtingen**. Als de robot die verwachtingen niet waarmaakt, dan leidt dat tot teleurstelling bij de gebruiker. Van een robot met ogen verwacht men dat hij ziet, van een robot met wielen dat hij rijdt ...  
De robot Paro, die eruitziet als een zeehond, wordt door de mensen wel behandeld als een huisdier, maar schept niet de verwachtingen van een hond of kat. Bij het maken van de robot Paro werd bewust gekozen voor een zeehond i.p.v. een hond of een kat, omdat een robot die op een hond of kat lijkt, meer verwachtingen met zich meebrengt. Een zeehond kent men wel van ziens, maar behalve het uitzicht, weet men niet echt hoe een zeehond zich gedraagt, waardoor deze minder verwachtingen schept.
Van een androïde robot, een robot die er heel menselijk uitziet, verwacht men ook menselijke handelingen. De robot Pepper lijkt net niet genoeg op een mens om te verwachten dat hij ook heel menselijk voor de dag komt.  

Als de verwachtingen die men van de robot heeft, niet overeenstemmen met wat hij effectief doet, dan ervaren mensen de robot als iets negatiefs.  
Het is verwarrend als het lichaam van een robot gedeeltelijk bedekt is door 'huid', maar er ook mechanische onderdelen zichtbaar zijn. Het is bevreemdend als een robotdier praat.  
Mensen  vinden robots die eruitzien als mensen meestal leuk, maar een robot mag ook niet te veel op een mens lijken, want dan vinden ze hem helemaal niet leuk meer.  
Het fenomeen dat mensen zo op robots reageren, heet *The Uncanny Valley*.  
Hoe meer een robot op een mens lijkt, hoe meer menselijke gedragingen men hem zal toedichten en hoe groter de kans dat de robot die verwachting niet waarmaakt.

![ERICA - © ERATO ISHIGURO Symbiotic Human-Robot Interaction Project](embed/UncannyValley.jpg "© ERATO ISHIGURO Symbiotic Human-Robot Interaction Project")
<sub>ERICA - © ERATO ISHIGURO Symbiotic Human-Robot Interaction Project</sub>