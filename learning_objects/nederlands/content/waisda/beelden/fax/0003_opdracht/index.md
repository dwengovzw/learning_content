---
hruid: org-dwengo-waisda-beelden-fax-opdracht
version: 1
language: nl
title: "Verloop"
description: "Hoe verloopt deze activiteit?"
keywords: ["Digitale beelden", "CSUnplugged", "unplugged", "protocol", "netwerken", "ecodering", "materiaal"]
content_type: "text/markdown"
estimated_time: 10
skos_concepts: [
    'http://ilearn.ilabt.imec.be/vocab/vak1/informatica-wetenschappen', 
    'http://ilearn.ilabt.imec.be/vocab/curr1/s-computers-en-systemen',
    'http://ilearn.ilabt.imec.be/vocab/curr1/s-mediawijsheid',
    'http://ilearn.ilabt.imec.be/vocab/tref1/ict',
    'http://ilearn.ilabt.imec.be/vocab/curr1/c-digitale-competenties-en-mediawijsheid',
    'http://ilearn.ilabt.imec.be/vocab/onddoel/sec-gr1-astroom-digitale-competenties-en-mediawijsheid-4.5',

]
copyright: "CC BY dwengo"
target_ages: [14, 15, 16, 17, 18]
teacher_exclusive: True
---

# Verloop

Verdeel de deelnemers in groepjes van 5 à 7. Geef iedere groep twee blanco rasters en twee potloden. Per groep is er een rolverdeling:
* Een ‘artiest’ die een tekening maakt op het blanco raster.
* Een ‘printer’ die later in het spel een tekening die via het ‘netwerk’ verstuurd werd, reconstrueert.
* Twee assistenten doen dienst als ‘modem’ en helpen ofwel de artiest, ofwel de printer.
* De andere jongeren zullen boodschappen in het ‘netwerk’ overbrengen.

Zet de jongeren per groep samen en laat elke artiest een tekening maken. De tekening wordt gemaakt door de gewenste hokjes op het blanco raster in te kleuren. Gebruik hiervoor slechts één kleur.<br> Zorg ervoor dat de andere groepen de tekening niet zien.

Wanneer de tekening klaar is, vraag je aan iedere groep om een protocol te bedenken: een manier waarmee ze een getekende figuur kunnen voorstellen door middel van natuurlijke getallen, en hoe ze deze getallen een voor een zullen verzenden via het netwerk van artiest naar printer. <br>
Het verzenden gebeurt door deelnemers die van de ene kant naar de andere kant lopen. Het is belangrijk om goed te verduidelijken wat een natuurlijk getal is en dat er slechts één getal per keer doorgegeven mag worden. Met andere woorden, één getal komt overeen met één keer lopen, én de individuele cijfers van deze getallen kunnen niet afzonderlijk 'gespeld' worden!<br>
De bedoeling is dat de printer de tekening van de artiest kan tekenen zonder dat de printer de tekening gezien heeft.

Haal de tekeningen nu op en stel de groepen als volgt op: Zet de artiesten met hun assistent aan één kant van de ruimte. Zet de printers samen met hun assistent aan de andere kant van de ruimte. De andere kinderen zullen heen en weer lopen tussen artiest en printer.

De indeling van de ruimte kan je bekijken op de afbeelding.

![Voorbeeld klasopstelling activiteit.](content/fax-klasopstelling.png)

Verspreid nu de tekeningen willekeurig over de artiesten, maar zorg ervoor dat geen enkele groep zijn eigen tekening krijgt.

Geef vervolgens het startsignaal waarop het versturen kan beginnen!

Wanneer een groep klaar is, geven ze beide tekeningen af (het origineel en de print).
