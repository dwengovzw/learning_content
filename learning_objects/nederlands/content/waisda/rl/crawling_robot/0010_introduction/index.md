---
hruid: org-dwengo-waisda-rl-crawling-robot-intro
version: 1
language: nl
title: "Introductie"
description: "Pas versterkend leren toe in de robotica."
keywords: ["AI", "reïnforcement learning", "versterkend leren", "kruipende robot"]
content_type: "text/markdown"
estimated_time: 1
skos_concepts: [
    'http://ilearn.ilabt.imec.be/vocab/vak1/informatica-wetenschappen', 
    'http://ilearn.ilabt.imec.be/vocab/curr1/s-computers-en-systemen',
    'http://ilearn.ilabt.imec.be/vocab/tref1/ict',

]
copyright: "CC BY dwengo"
target_ages: [14, 15, 16, 17, 18]
teacher_exclusive: False
---

# Introductie

Je kent nu de basisprincipes van het versterkend leren en kan die toepassen om een AI-agent een taak te leren. In dit leerpad pas je die kennis toe in de context van robotica. Je bouwt zelf een robot en leert die robot om te kruipen. Daarvoor gebruik je, net als bij de worm, de Q-learning techniek.

De kruipende robot is een volwaardig STEM project waarin je vaardigheden in mechanica, elektronica, programmeren, wiskunde en artificiële intelligentie combineert. In dit leerpad krijg je uitleg over de verschillende onderdelen. Op basis van deze uitleg kan je de robot bouwen en programmeren. Toch zal het nog wat inspanning vragen om alle elementen correct te integreren. Daarnaast zal je de robot zelf nog verder moeten testen en optimaliseren. Verwacht je dus niet aan een kant en klaar stappenplan waarmee je zonder moeite tot een werkend systeem komt. Je zal zelf probleem oplossend moeten denken en het systeem iteratief verbeteren tot de robot goed werkt. Tijdens het proces oefen je heel wat complexe vaardigheden zoals computationeel en probleemoplossend denken.