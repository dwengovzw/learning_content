---
hruid: org-dwengo-waisda-rl-introductie-rl-unplugged
version: 1
language: nl
title: "Unplugged"
description: "Denk na over de basisprincpes van reïnforcement learning aan de hand van deze unplugged activiteit."
keywords: ["AI", "reïnforcement learning", "unplugged"]
content_type: "text/markdown"
estimated_time: 10
skos_concepts: [
    'http://ilearn.ilabt.imec.be/vocab/vak1/informatica-wetenschappen', 
    'http://ilearn.ilabt.imec.be/vocab/curr1/s-computers-en-systemen',
    'http://ilearn.ilabt.imec.be/vocab/tref1/ict',

]
copyright: "CC BY dwengo"
target_ages: [14, 15, 16, 17, 18]
teacher_exclusive: False
---

# RL unplugged

Om meer gevoel te krijgen voor de basisprincipes van het versterken leren, kan je dit spel spelen. Het spel speel je met twee personen. De ene persoon is de **agent**, die moet leren om een toren te bouwen. De andere persoon zal de lerende agent belonen wanneer die correcte acties uitvoert. 

## Benodigdheden

* Een set met houten blokken. Dit kan bijvoorbeeld een Yenga spel zijn of een hoop Kapla blokken. Het kan eventueel ook in een kleiner formaat, bijvoorbeeld met LEGO blokken. 
* Het Dwengo kaartenspel met opdrachten.

## Voorbereiding

1. De spelers zetten zich tegenover elkaar aan een tafel.
2. Op tafel leg je de blokken waarmee je gaat bouwen, dat mag in een willekeurige stapel. Laat wel nog voldoende ruimte om een bouwwerk te maken.
3. Op de achterkant van de kaartjes staat de moeilijkheidsgraad van de opdracht. Deze word weergegeven aan de hand van sterren, 1 ster = gemakkelijk, 5 sterren = heel moeilijk. Sorteer de kaartjes volgens moeilijkheidsgraad en leg die gedekt op tafel, de gemakkelijkste opdrachten liggen dan bovenaan.  
4. Kies een manier om je medespeler te belonen. Dat kan je bijvoorbeeld doen door je duim omhoog te steken of een schouderklopje te geven. Maar je kan dus zelf ook een manier bedenken om je medespeler te belonen.
5. Verdeel de rollen. Een van de spelers zal bouwen, deze speler noemen we de bouwer. De andere speler geeft op de gepaste momenten een beloning aan de bouwer. Deze persoon noemen we de coach.

## Doel van het spel

Het doel van het spel is om de constructie te bouwen die op het gekozen kaartje staat. De bouwer doet dit op basis van de beloningen van de coach. 

## Spelverloop

1. De coach neemt de bovenste kaart van de stapel. Op die kaart staat de constructie die de bouwer moet maken. Het kaartje geeft aan bij welk onderdeel van de constructie er een beloning gegeven mag worden. Dat wil dus zeggen dat de coach de bouwer enkel mag belonen wanneer dit deel van de constructie gebouwd is. 
2. De bouwer start met bouwen. Omdat de bouwer het doel niet kent, is het nodig om te exploreren. Exploreer tot je een beloning krijgt van de coach.
3. Wanneer de bouwer een beloning gekregen heeft, weet deze dat een deel van de gebouwde constructie overeenkomt met wat er op het kaartje staat. 
4. De bouwer blijft verder experimenteren tot de volledige constructie op het kaartje correct gebouwd is. Wanneer deze constructie correct is, legt de coach het opdrachtkaartje open op tafel.
5. Denk na over hoe je de principes van versterken leren kan koppelen aan dit spel. Probeer daarom een antwoord te bedenken op de volgende vragen.
    - Wie was hier de **agent**?
    - Geef een aantal voorbeelden van de **toestand** van de **omgeving**.
    - Geef een aantal voorbeelden van de **acties** die de **agent** heeft uitgevoerd.
    - Welke **beloning** heb je gekozen voor jullie spel? 
    - Welke **policy**/welk **beleid** heeft de bouwer bedacht. Hoe paste de bouwer dit **beleid** aan gedurende het spel. Was het gekozen **beleid** anders in het begin dan op het einde?
    - Hoe besliste je om bij een bepaald **beleid** voor een bepaalde **actie** te kiezen. Met andere woorden welke waardefunctie gebruikte je?
6. Draai de rollen om en start opnieuw bij puntje 1.


## Opmerkingen

* Op sommige kaartjes staan meerdere constructies naast elkaar. Je kan ervoor kiezen om geen belang te hechten aan de volgorde van deze constructies, dat maakt het spel voor de bouwer eenvoudiger. 
* Wanneer de bouwer een correcte constructie terug afbreekt, wordt deze niet gestraft. Enkel wanneer de bouwer de correcte constructie terug bouwt, krijgt deze terug een beloning.
* Het is mogelijk dat de bouwer naast de gevraagde constructie ook andere constructies heeft gebouwd. Extra constructies tellen niet mee bij het geven van een beloning. Dat wil dus zeggen dat de coach, bij het correct bouwen van een deel van de constructie, ook een beloning geeft wanneer er ook nog extra foute constructies op tafel staan.
* Wil je een competitief element toevoegen aan het spel, dan kan je ervoor kiezen om te timen hoe lang de bouwer nodig heeft om de constructie correct te bouwen. 

