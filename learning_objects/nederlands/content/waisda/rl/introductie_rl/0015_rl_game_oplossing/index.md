---
hruid: org-dwengo-waisda-rl-introductie-rl-explore-game-oplossing
version: 1
language: nl
title: "Hoe leren we (oplossing)"
description: "Maak kennis met reïnforcement learning."
keywords: ["AI", "reïnforcement learning"]
content_type: "text/markdown"
estimated_time: 5
skos_concepts: [
    'http://ilearn.ilabt.imec.be/vocab/vak1/informatica-wetenschappen', 
    'http://ilearn.ilabt.imec.be/vocab/curr1/s-computers-en-systemen',
    'http://ilearn.ilabt.imec.be/vocab/tref1/ict',

]
copyright: "CC BY dwengo"
target_ages: [14, 15, 16, 17, 18]
teacher_exclusive: True
---

# Hoe leren wij (oplossing)

De leerlingen zochten zelf een oplossing voor de uitdaging. Tijdens dat proces pasten ze verschillende technieken toe om tot een oplossing te komen. Hieronder lijsten we een aantal aspecten van het oplossingsproces op.

- **Exploratie**: bij de start weten de leerlingen niets over de uitdaging. Ze zien enkel een raster met figuurtjes. Onder het raster zien ze zes knoppen. Door op de knoppen te drukken exploreren ze wat de mogelijkheden van het spel zijn.
- **Exploitatie** van de opgedane kennis: wanneer de leerlingen ontdekken welke invloed een knop heeft op het spel, hergebruiken ze deze kennis om makkelijker tot een oplossing te komen. Wanneer ze de lege bol bijvoorbeeld naar links willen bewegen, zullen ze weten dat ze op de rode knop moeten drukken. De vergaarde kennis wordt dus ingezet bij het oplossen van het probleem.
- **Acties**: elke knop zal het spel op de een of andere manier beïnvloeden. Elke knop heeft dus een overeenkomstige actie. Tijdens de exploratie ontdekken leerlingen wat deze acties zijn. Bij exploitatie gebruiken ze de kennis over de acties om het spel gericht te beïnvloeden.
- **Beloning**: tijdens de exploratie zullen sommige knoppen een effect hebben op het spel. Het feit dat onze actie iets veroorzaakt, zorgt voor een beloning in onze hersenen. 
- De **toestand** van het spel: op elk moment zien de leerlingen de volledige toestand van het spelbord. Ze zien dus waar de bollen en de vierkanten staan. Door acties uit te voeren kunnen ze de toestand van het spel beïnvloeden.
- Het **einddoel**: het einddoel van de opdracht is bij de start niet duidelijk. Enkel door te exploreren en de opgedane kennis te gebruiken (exploitatie) kan het doel bereikt worden. De beloningen die leerlingen onderweg krijgen, sturen het oplossingsproces zodat ze het doel kunnen bereiken zonder te weten wat het doel juist is.

Het is niet de bedoeling dat de leerlingen al deze aspecten kunnen achterhalen op basis van de uitdaging. Het is vooral de bedoeling dat ze nadenken over de strategieën die ze gebruikt hebben om tot een oplossing te komen.