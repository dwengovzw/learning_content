---
hruid: org-dwengo-waisda-taal-murder-mystery-verloop
version: 1
language: nl
title: "Murder mystery: verloop"
description: "Hoe verloopt de activiteit"
keywords: ["Voorkennis", "Python", "programmeren"]
content_type: "text/markdown"
estimated_time: 5
skos_concepts: [
    'http://ilearn.ilabt.imec.be/vocab/vak1/informatica-wetenschappen', 
    'http://ilearn.ilabt.imec.be/vocab/curr1/s-computers-en-systemen',
    'http://ilearn.ilabt.imec.be/vocab/curr1/s-mediawijsheid',
    'http://ilearn.ilabt.imec.be/vocab/tref1/ict',
    'http://ilearn.ilabt.imec.be/vocab/curr1/c-digitale-competenties-en-mediawijsheid',
    'http://ilearn.ilabt.imec.be/vocab/onddoel/sec-gr1-astroom-digitale-competenties-en-mediawijsheid-4.5',

]
copyright: "CC BY dwengo"
target_ages: [14, 15, 16, 17, 18]
teacher_exclusive: true
---

# Verloop

Deze activiteit verloopt volgens het principe van een escape room/murder mystery. De deelnemers starten in een kamer waar hints verstopt zitten. Deze hints kunnen ze gebruiken om het verhaal achter de dood van barones Heloisa te ontrafelen. Een aantal van deze hints leiden naar online Python notebooks. Deze notebooks moeten de deelnemers doorlopen om het mysterie te kunnen oplossen.

De activiteit bestaat uit de volgende stappen:

1. **Verzamelen van hints**: De deelnemers gaan in de kamer op zoek naar hints die hen informatie geven over de dood van Heloisa. 
2. **CSUnplugged (frequentianalyse)**: De verzamelde hints verwijzen naar een CSUnplugged activiteit. In deze activiteit leren de deelnemers hoe ze, door de frequenties van woorden in een tekst te analyseren, de auteur van de tekst kunnen detecteren. Brengen ze deze activiteit tot een goed einde, dan bekomen ze een viercijferige code waarmee ze een eerste kistje met aanwijzingen kunnen openen.
3. **Notebook auteursherkenning**: Het kistje met aanwijzingen bevat Heloisa haar testament en een aantal brieven die naar Heloisa werden gestuurd door personages uit haar omgeving. Er zit ook een verwijzing in naar een Python notebook. Aan de hand van deze notebook, zoeken de deelnemers uit wie er mogelijks verantwoordelijk is voor de dood van Heloisa.
4. **CSUnplugged (ASCII)**: Op het einde van de notebook krijgen de deelnemers een hint over hoe ze een volgende kistje open moeten maken. Aan de hand van deze hint, kunnen de deelnemers een tweede CSUnplugged activiteit uitvoeren. Het resultaat van deze activiteit is een code voor het slot van het tweede kistje.
5. **Notebook geheimschrift**: Het tweede kistje bevat opnieuw een aantal brieven. Deze zijn echter geschreven in geheimschrift. In het kistje zit ook een verwijzing naar een Python notebook die ze kunnen gebruiken om de brieven te ontcijferen.
6. **Het verhaal**: De deelnemers lezen de ontcijferde brieven. Zo komen ze te weten hoe Heloisa aan haar einde is gekomen.



<div class="dwengo-content sideinfo">
<h2 class="title">Andere werkvormen</h2>
<div class="content">
Het materiaal in dit leerpad kan je ook op andere manieren overbrengen. Je kan afstappen van het escape room principe door de verbanden, die de deelnemers anders zelf moeten zoeken, te geven in de vorm van hints.
</div>
</div>

