---
hruid: un_biomimicry11
version: 3
language: nl
title: "In de klas"
description: "Biomimicry"
keywords: [""]
educational_goals: [
    {source: Source, id: id}, 
    {source: Source2, id: id2}
]
copyright: dwengo
licence: dwengo
content_type: text/markdown
available: true
target_ages: [12, 13, 14]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
content_location: example-location
estimated_time: 
skos_concepts: [
    'http://ilearn.ilabt.imec.be/vocab/curr1/s-computers-en-systemen'
]
teacher_exclusive: true
---

# Hoe vertaal je dit naar een STEM-project met leerlingen?

In dit laatste onderdeel geven we kort enkele opties mee om in de klas aan de slag te gaan met dit STEM-project.
In de inleiding voor leerkrachten vond je al informatie over de minimumdoelen (eindtermen), studierichtingen en mogelijke evaluatiemiddelen. 

## Vertaalslag naar de klas
Dit STEM-project vertrekt vanuit het uitgangspunt dat leerlingen geconfronteerd worden met problemen én dit ook moeten oplossen. Het is dan ook nuttig dit zo te vertalen naar de klaspraktijk. Zo kan de probleemstelling klassikaal overlopen en ingeleid worden. Leerlingen kunnen in groepjes verder nadenken over het probleem en waar mogelijke oplossingen te vinden zijn, het concept van biomimicry kan zo worden aangebracht en klassikaal worden gestuurd. De verschillende enkel-voet-ortheses kunnen doceren worden aangebracht, maar er zijn ook alternatieven: via video’s, via korte vragen… De leerlingen gaan vervolgens aan de slag om de radardiagrammen te maken, maar moeten eerst nog categorische waarden toekennen aan 'op maat van de patiënt'. Ze moeten zelf proberen inzien dat categorisch werken hier nuttiger kan zijn dan iedere enkel-voet-orthese zelf een score toe te kennen. Hierna kunnen leerlingen de radardiagrammen nog niet opbouwen. Alleen ‘prijs’ is een score waarbij hoe hoger, hoe slechter is. Terwijl bij andere scores een hoge waarde overeenkomt met een goede eigenschap. De leerlingen moeten dus eerst de inversie nemen van de prijs. Daarna moeten ze deze waarden nog normaliseren, iets wat vereist is bij radardiagrammen. 

Als de radardiagrammen gemaakt zijn kunnen de leerlingen aan de slag om een Pareto-front te gaan opstellen. Hiervoor zullen ze ook eerst nog de inversie moeten nemen van de maat, zodat het Pareto-front een logische opbouw kent. Als het Pareto-front opgebouwd is, kunnen leerlingen een conclusie trekken. 
Het is dus aan te raden om in het begin een klassikale inleiding te geven en de leerlingen goed bij te sturen zodat ze de probleemstelling, context en doel goed begrijpen. **Hierna kan je leerlingen aan de slag laten gaan, al dan niet in groepjes. Ze zullen zelf op de problemen stoten dat de radardiagrammen een raar beeld geven als ze geen inversie nemen van de prijs (en die vervolgens ook niet normaliseren). Laat leerlingen die fout maken en laat ze zelf naar een oplossing toewerken. Leerlingen zouden dit moeten kunnen oplossen, zet hen actief aan om het probleem dat ze tegenkomen op te lossen**. Het is ook zeker mogelijk om de lessen een andere invulling te geven. 

## Overzicht (mogelijke) lessen

*Opgelet*: De mogelijke structuur van de lessen kent een lichtjes andere vorm dan het leerpad.

Het overzicht zoals aangegeven in onderstaande tabel is één mogelijkheid. Als leerkracht ken je je eigen leerlingen het best en kan je beter inschatten of er meer of minder tijd nodig is voor bepaalde onderdelen. Voorzie best voldoende tijd om de radardiagrammen en het pareto-front op te bouwen, zodat leerlingen voldoende tijd hebben om de problemen die ze tegenkomen op te lossen. 

| Lesnummer        | Inhoud    | Lesverloop         | Opmerkingen | 
| ---------------- | --------- | ------------------- | ----------------- |
| Les 1            | Inleiding, huidige ortheses en probleemstelling | Inleiding en probleemstelling: klassikaal. Criteria: brainstorm in groepjes. Ortheses: klassikaal/individueel. | |
| Les 2            | Probleemstelling & oplossing (→ biomimicry: zeepaardje als oplossing?) | Eisen orthese & waar oplossing halen: klassikaal. Concrete zoektocht naar zeepaardje als oplossing: individueel. | Verwerk het doel van dit project hier duidelijk: zeepaardje-orthese kan een oplossig zijn, maar is het beter dan de anderen? |
| Les 3 | Radardiagrammen | Opstellen radardiagrammen: individueel. Probleemoplossend denken stimuleren |
| Les 4 | Pareto-front & conclusie | Pareto-curve opstellen: individueel. In groepjes over resultaat discussiëren (of klassikaal) | | 


