---
hruid: cb_eindtermen4
version: 3
language: nl
title: "Verwerking in het project"
description: "Verwerking in het project"
keywords: [""]
educational_goals: [
    {source: Source, id: id}, 
    {source: Source2, id: id2}
]
copyright: dwengo
licence: dwengo
content_type: text/markdown
available: true
target_ages: [14, 15, 16, 17, 18]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
content_location: example-location
estimated_time: 1
skos_concepts: [
    'http://ilearn.ilabt.imec.be/vocab/curr1/s-computers-en-systemen'
]
teacher_exclusive: true
---

# STEM
# Eindtermen STEM en het '*Chatbot*'-project 

*Eindtermen - STEM-concepten* 

Door de opkomst van het internet zijn grote stromen van gegevens op gang gekomen. Uit de big data die men verkrijgt op sociale media kan men veel informatie inwinnen (informatie). Het posten van een bericht op sociale media kan gevolgen hebben die
men op voorhand niet heeft ingeschat (oorzaak - gevolg). De AI-systemen maken gebruik van patroonherkenning. A.d.h.v. AI-systemen worden profielen opgesteld van bv. sollicitanten, gebruikers van webshops en online krantenabonnees (patronen - systemen). Door het optreden van een filterbubbel kunnen bv. het verwerven van kennis en de democratie verstoord worden (stabiliteit en verandering). De sociale netwerken die reeds offline bestaan kennen een enorme schaalvergroting door de opkomst van de sociale media, met bv. het spontaan ontstaan van het domein van de sentimentanalyse. Door het inzetten van chatbots wordt bekeken hoe een klantendienst
een betere dienstverlening kan verzekeren, en bovendien aan meer klanten, 24 uur op 24 uur (verhouding en hoeveelheden).<br>
De leerlingen zien in dat de AI-systemen voor sentimentanalyse die gebruikt worden in de notebooks, beperkingen hebben. Ze kunnen bv. moeilijk om met ironie. Dat ligt natuurlijk aan het feit dat er met een lexicon wordt gewerkt waarin een bepaalde
sentimentscore aan de woorden is toegekend zonder rekening te houden met de context. De manier waarop het AI-systeem ontworpen is, ligt dus aan de basis van zijn beperkingen.<br>
Een ML-systeem gebruiken voor sentimentanalyse kan mogelijk deze beperkingen gedeeltelijk opvangen.

Aanbevelingsalgoritmes doen aanbevelingen die bv. gebaseerd zijn op bepaalde patronen die aanwezig zijn in het klik- en koopgedrag van de gebruiker.<br>
AI-systemen om te monitoren wat er gepost wordt op socialemediaplatformen en in online winkels worden steeds meer aangewend. Ze geven bedrijven en organisaties informatie die kan leiden tot aanpassingen (veranderingen) in hun werking.


Chatbots zijn doorgaans nog regelgebaseerde systemen, die daardoor slechts zeer specifiek bruikbaar zijn. De leerlingen onderzoeken de effectiviteit van sommige chatbots.<br>
Om de chatbots ook vragen te laten herkennen die gelijken op wat aanwezig is in de dataset worden zogenaamde afstandsfuncties uit ML gebruikt. De ‘afstand’ tussen gelijkende vragen is dan klein. Hiervoor worden wiskundige concepten gebruikt.
Maar GPT-2 en GPT-3 zouden in de toekomst wel een rol kunnen gaan spelen in de ontwikkeling van meer gesofisticeerde chatbots. Omdat deze systemen getraind zijn met data afkomstig vanop het world wide web, zijn ze extra gevoelig voor bias.

De leerlingen zien in dat er een wisselwerking is tussen de impact van het internet en de groeiende aanwezigheid van AI-systemen enerzijds, en de maatschappij, waaronder de economie en hoe met ethische aspecten wordt omgegaan, anderzijds.<br>
In het Chatbot-project wordt bijvoorbeeld ook getoond hoe Natural Language Processing kan helpen bij historisch onderzoek, bv. het inzetten van automatische auteursherkenning bij Latijnse teksten.

