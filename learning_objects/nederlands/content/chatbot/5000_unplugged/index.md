---
hruid: cb5_unplugged
version: 3
language: nl
title: "Chatbot unplugged"
description: "Chatbot unplugged"
keywords: ["voorbeeld", "voorbeeld2"]
educational_goals: [
    {source: Source, id: id}, 
    {source: Source2, id: id2}
]
copyright: dwengo
licence: dwengo
content_type: text/markdown
available: true
target_ages: [14, 15, 16, 17, 18]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
estimated_time: 10
skos_concepts: [
    'http://ilearn.ilabt.imec.be/vocab/curr1/s-digitale-media-en-toepassingen', 
    'http://ilearn.ilabt.imec.be/vocab/curr1/s-computers-en-systemen', 
    'http://ilearn.ilabt.imec.be/vocab/curr1/s-stem-onderzoek', 
    'http://ilearn.ilabt.imec.be/vocab/curr1/s-wiskunde-modelleren-en-heuristiek'
]
teacher_exclusive: true
---

# Chatbot unplugged

In deze lessenreeks breng je leerlingen inzichten bij in de werking van een chatbot. <br>
* Ze krijgen eerst een inleiding tot het domein van de kunstmatige intelligentie. Daarbij is ruimte voorzien voor een klasdiscussie en het verwoorden van eigen opvattingen.  
* Vervolgens leren ze via een rollenspel hoe een regelgebaseerde chatbot werkt. (Vandaar de naam 'Chatbot unplugged'. 
* Afhankelijk van de leerlingengroep en de tijd die je hebt, kan je dieper ingaan op de technische kant: Hoe bepaalt een eenvoudige rekensom welk antwoord de chatbot geeft als de vraag niet in zijn 'woordenboek' staat?<br>
De chatbot zoekt het best gelijkende antwoord door de 'afstand' te berekenen tussen de gestelde vraag en alle vragen die wel in zijn woordenboek staan.
* Ook lerende chatbots gebruiken het concept 'afstand', zij het op een totaal andere manier. De leerlingen verkennen hoe ChatGPT hiermee aan de slag gaat.

**Hoewel de leerlingen af en toe toch eens de computer gebruiken in dit leerpad, werd toch gekozen voor de titel 'Chatbot unplugged'. De leerlingen bootsen de werking van een regelgebaseerde chatbot na via een rollenspel, en ook de werking van een lerende chatbot wordt zonder computer toegelicht. In dit leerpad wordt er niet geprogrammeerd.** 

**Klik links, boven het menu, op 'Link naar leerpad voor leerlingen' om de rechtstreekse link te krijgen naar het leerlingenleerpad. Dat is opgebouwd met de witte menublokken. Die URL kan je aan je leerlingen bezorgen om rechtstreeks naar het leerlingenleerpad te surfen.**

# De inleiding 'Wat is AI?' is als volgt opgebouwd:

## Klasdiscussie

*De leerlingen hebben vaak geen idee van hoeveel AI-systemen reeds in het dagdagelijkse leven worden gebruikt.*  

* Denk je dat je al kunstmatige intelligentie hebt gebruikt?
* Ken je toepassingen van kunstmatige intelligentie?

## Uit de krant

*We geven twee krantenkoppen als voorbeeld. Wil je liever inspelen op de actualiteit of vind je deze artikelen niet zo geschikt voor jouw klasgroep, kies dan zeker andere.*

Bekijk de twee krantenkoppen:<br>
[AI-chatbot overtuigde jonge Belg om uit het leven te stappen](https://www.nieuwsblad.be/cnt/dmf20230328_99679587)<br>
[Paus in witte rapperjas](https://www.hln.be/het-leukste-van-het-web/paus-in-opvallende-witte-rapperjas-gaat-viraal-maar-is-de-foto-wel-echt~aa454b78/)<br>
* Wat roepen deze krantenkoppen bij je op? 
* Vind je dit spannend? Of maakt het je een beetje bang?

## Opdracht

*We verzamelden enkele AI-toepassingen die leerlingen mogelijk al kennen. In onze andere AI-projecten, bv. in de leerkrachtenhandleidingen, kan je nog een hele resem aan andere, ook minder gekende, voorbeelden vinden.*

Bekijk: [voorbeelden van kunstmatige intelligentie](https://dwengo.org/backend/api/learningObject/getWrapped?hruid=org-dwengo-jommeke-voorbeelden-ai-systemen&version=1&language=nl).

* Welke van de getoonde toepassingen van kunstmatige intelligentie spreken jou aan?
* Herneem deze vraag: Heb jij ook al kunstmatige intelligentie gebruikt?

## Stellingenspel

Je kan nog een stapje verder gaan en leerlingen een standpunt laten innemen bij bepaalde stellingen.<br>
Voorbeelden van stellingen:<br>
* AI kan niet creatief zijn zoals mensen dat wel zijn.
* AI zal de meeste banen vervangen en mensen werkloos maken.
* AI kan gebruikt worden om sociale problemen zoals armoede op te lossen.
* AI kan gebruikt worden om betere medicijnen te ontwikkelen en ziektes te genezen.

Hiervoor kan je eventueel ook gebruikmaken van de [kaartenset](https://dwengo.org/assets/files/care/Kaartset_AIIndeZorg_AIOpSchool_Dwengo.pdf) (met [handleiding](https://dwengo.org/assets/files/care/AIIndeZorgKaartenset_UitlegVoorLeerkracht.pdf)) van het project AI in de Zorg.
