---
hruid: cb_6002
version: 3
language: nl
title: "Informatiebubbel"
description: "Informatiebubbel"
keywords: ["voorbeeld", "voorbeeld2"]
educational_goals: [
    {source: Source, id: id}, 
    {source: Source2, id: id2}
]
copyright: dwengo
licence: dwengo
content_type: text/markdown
available: true
target_ages: [14, 15, 16, 17, 18]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
estimated_time: 10
skos_concepts: [
    'http://ilearn.ilabt.imec.be/vocab/curr1/s-digitale-media-en-toepassingen', 
    'http://ilearn.ilabt.imec.be/vocab/curr1/s-computers-en-systemen', 
    'http://ilearn.ilabt.imec.be/vocab/curr1/s-stem-onderzoek', 
    'http://ilearn.ilabt.imec.be/vocab/curr1/s-wiskunde-modelleren-en-heuristiek'
]
teacher_exclusive: true
---

# Informatiebubbel

Elk mediabedrijf doet zijn uiterste best om de lezer aan zich te binden, o.a. door nieuws te personaliseren met aanbevelingsalgoritmes. Volgens recent
wetenschappelijk onderzoek is er nog geen onmiddellijk gevaar voor de zogenaamde informatiebubbel, omdat de meeste mensen nog steeds de actualiteit
opvolgen langs verschillende kanalen. Maar hoe meer het personaliseren zich doorzet, hoe reëler de filter bubble wordt. Men kan er alvast op anticiperen met
de ontwikkeling van een diversiteitsalgoritme, zodat de burgers ook online van divers nieuws worden voorzien.

Het onderzoek van Joris verschaft ons inzicht in de vaart die de zogenaamde *filter bubble* neemt (2021):

Sinds de opmars van de sociale media komt het nieuws niet meer alleen langs de geschreven pers, televisie en radio tot bij de mensen. Ook Facebook, Twitter 
en Google bijvoorbeeld spelen daar nu een grote rol in. Mensen krijgen nu ook via de sociale media informatie over maatschappelijke thema’s zoals het klimaat,
het onderwijs en de COVID19-pandemie. Dat betekent dat sociale media een grote invloed hebben op wat de burger bezighoudt, en dus ook op wat op de
politieke agenda komt Het nieuws op sociale media wordt m.b.v. algoritmes sterk gepersonaliseerd. <br>
Uit iemands surf- en klikgedrag wordt afgeleid welk soort artikels iemand interessant vindt, waarna artikels van dezelfde strekking en met dezelfde thema’s
prominent op een gepersonaliseerde startpagina van het platform verschijnen. Er wordt daarbij ook gekeken naar het klikgedrag van mensen met gelijksoortige
interesses.<br>
De algoritmes kennen daarvoor aan elk nieuwsbericht een score toe die weergeeft hoe dicht het bericht aansluit bij iemands interesses, en dus hoe groot de
kans is dat iemand een bericht zal willen lezen. Om het thema en de inhoud van een artikel te bepalen, wordt een beroep gedaan op *Natural Language
Processing*. <br>
Socialemediaplatformen en nieuwsorganisaties kijken op een andere manier naar het aanbieden van nieuws. Socialemediaplatformen halen hun inkomsten
vooral uit reclame. Nieuwsorganisaties hebben een maatschappelijke rol te vervullen, denk maar aan de VRT die een openbare omroep is.<br>
Elk mediabedrijf doet zijn uiterste best om de lezer aan zich te binden. Behalve het personaliseren via nieuwsbrieven waarbij een gebruiker expliciet aangeeft
wat zijn voorkeuren zijn, personaliseren ook nieuwsorganisaties al impliciet. De online platformen van de ‘klassieke’ media doen immers steeds meer een
beroep op de aanbevelingsalgoritmes en *click bate*-berichten.<br>
Voor de democratie is het belangrijk dat de burgers geïnformeerd zijn over de verschillende standpunten die er heersen over een bepaald onderwerp, en dat
ze inhoudelijk geïnformeerd zijn over maatschappelijk relevante thema’s.<br>
Volgens recent wetenschappelijk onderzoek is er nog geen onmiddellijk gevaar voor de zogenaamde informatiebubbel, omdat de meeste mensen nog steeds
de actualiteit volgen langs verschillende kanalen. Maar hoe meer het personaliseren zich doorzet, hoe reëler de filter bubble wordt. De maatschappij kan er
alvast op anticiperen, wil ze de democratie veiligstellen.<br>
Men zou kunnen inzetten op de ontwikkeling van een diversiteitsalgoritme, zodat de burgers ook online van divers nieuws worden voorzien. Een diversiteitsalgoritme
biedt artikels aan waarvan de inhoud verschilt met wat de lezer reeds aanklikte. Zowel in Nederland, Engeland als België wordt reeds onderzocht hoe
een dergelijk algoritme zou kunnen functioneren.<br>
Het effect van zo’n algoritme mag echter niet overschat worden. Er is een overvloed aan nieuwsartikels, nieuws komt steeds sneller online, en er is
gewoonweg geen tijd om alles te lezen. Men mag daarbij ook niet vergeten dat mensen eerder artikels aanklikken die in de lijn liggen met hun interesses en
waarin ze hun eigen opvattingen bevestigd zien. Mensen vinden de algoritmes die artikels aanbevelen aansluitend bij hun eerder leesgedrag, best wel handig.
De lezers zullen dus aangemoedigd moeten worden om de artikels aanbevolen door een diversiteitsalgoritme toch te gaan lezen.<br>
Om een aanbevelingsalgoritme of een diversiteitsalgoritme te trainen, heeft men gelabelde data nodig. Het label moet weergeven tot welke categorie een
artikel hoort, bijvoorbeeld sport, politiek of klimaat, politiek links of rechts. Dit labelen gebeurt deels door mensen, maar door de grote toevloed aan nieuwe
berichten, wordt dit proces zoveel mogelijk geautomatiseerd. Men traint dus ook NLP-algoritmes die nieuwe artikels kunnen labelen. Door de complexiteit
van taal en taalbegrip is dit echter een zeer moeilijke opdracht.

-----

##### Bronnen

Joris, G. (2021). Politiek nieuws, artificiële intelligentie en het belang van diversiteit. In N. Bouteca & J. De Bruyne (Eds.), **Artificiële intelligentie en maatschappij** (pp.
115–132). Gompel & Svacina.

Lieman, R. (2019). Gepersonaliseerd nieuws: matchmaker voor online media of journalistiek-ethisch mijnenveld? Geraadpleegd op 7 april 2021 via https://www.vn.nl/gepersonaliseerd-nieuws-matchmaker-of-mijnenveld/.
