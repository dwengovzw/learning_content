---
hruid: art_0302
version: 1
language: nl
title: "Restauratie"
description: "Lam Gods"
keywords: ["Lam Gods"]
content_type: "text/markdown"
estimated_time: 5
skos_concepts: [
    'http://ilearn.ilabt.imec.be/vocab/vak1/informatica-wetenschappen', 
    'http://ilearn.ilabt.imec.be/vocab/curr1/s-computers-en-systemen',
    'http://ilearn.ilabt.imec.be/vocab/curr1/s-mediawijsheid',
    'http://ilearn.ilabt.imec.be/vocab/tref1/ict',
    'http://ilearn.ilabt.imec.be/vocab/curr1/c-digitale-competenties-en-mediawijsheid',
    'http://ilearn.ilabt.imec.be/vocab/onddoel/sec-gr1-astroom-digitale-competenties-en-mediawijsheid-4.5',

]
copyright: "CC BY dwengo"
target_ages: [10, 11, 12, 13]
---

# Lam Gods

Schommelingen in de vochtigheid leiden er toe dat dat de houten panelen krimpen en uitzetten, waardoor craquelures ontstaan. Als er op een plaats in het schilderij beduidend minder craquelures voorkomen, dan kan dat wijzen op een overschildering.

> Craquelures of Craquelés zijn de kleine barstjes die ontstaan in schilderwerken naarmate ze ouder worden.

Om de craquelures op te sporen gaat men heel zorgvuldig te werk en wendt men nieuwe technieken aan. Men wil immers ook fijne craquelures opsporen en heel dunne borstelstreken als dusdanig herkennen (en niet verkeerdelijk als craquelures aanzien). Men gebruikt hiervoor foto’s met zeer hoge resolutie, infraroodbeelden, röntgenfoto’s, wiskundig algoritmes en statistiek. 

De overschilderingen worden verwijderd. Vaak blijkt dat de oorspronkelijke schildering op die plaatsen verloren was gegaan. Wat verloren is, wordt opnieuw ingeschilderd. Men ontdekte ook dat voor sommige overschilderingen een totaal andere kleur gebruikt werd dan het origineel.
De craquelures worden doorgaans niet ingeschilderd, maar het digitaal invullen van de craquelures kan wel van betekenis zijn. Men vergroot zo bij voorbeeld de leesbaarheid van tekst die hier en daar aanwezig is op het Lam Gods, wat van groot belang kan zijn voor historische studies. Ook hiervoor werden nieuwe technieken ontwikkeld, gebaseerd op wiskunde.

Eén van de belangrijkste onopgeloste vragen aangaande dit schilderij is wie van de broers welke panelen schilderde. Men hoopt dit nu te kunnen achterhalen. Maar het Lam Gods heeft nog andere geheimen. Eén van de geheimen heeft men alvast kunnen ontfutselen. Op het paneel dat het verhaal vertelt van de Annunciatie van Maria staat een boek met daarin een tekst. Kunsthistorici probeerden al lang de vraag te beantwoorden of deze tekst gebaseerd was op een bestaand manuscript of niet. 