---
hruid: kiks_ethiek
version: 3
language: nl
title: "Ethiek"
description: "Ethiek"
keywords: [""]
educational_goals: [
    {source: Source, id: id}, 
    {source: Source2, id: id2}
]
copyright: dwengo
licence: dwengo
content_type: text/markdown
available: true
target_ages: [16, 17, 18]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
content_location: example-location
estimated_time: 10
skos_concepts: [
    'http://ilearn.ilabt.imec.be/vocab/curr1/s-computers-en-systemen'
]
teacher_exclusive: true
---

# Ethiek
Als men AI-technologie goed inzet, kan die bijdragen tot een *betere wereld*. Denk maar aan exoskeletons die mensen met een beperking meer mobiel maken,
ouderen die langer thuis kunnen blijven wonen, een meer efficiënte voedselproductie, zuinigere elektrische toestellen, veiliger werk door robots in te zetten bij de
ontmijningsdienst.

*Maar zal AI te allen tijde worden ingezet voor een mooiere maatschappij?* Bij de ontwikkeling van AI-systemen kan men zich door verschillende motieven
laten leiden. Zal men bij de ontwikkeling van een nieuw product steeds de mens centraal zetten, of soms ook het AI-systeem zelf of geldbejag?

Door robots in te zetten in de zorgsector krijgen verplegers meer tijd voor de patiënten. Als men er echter voor kiest om dan maar minder personeel aan te werven, dan verliest men de mens uit het oog. Het inzetten van technologie in de geneeskunde kan een positief iets zijn, maar hoe ver wil men daarin gaan? Welke soort
cyborg is toelaatbaar? Is een virtuele therapeut zoals Woebot wenselijk? Welke taken krijgen zorgrobots? Hoe bekomt men dat exoskeletten voor iedereen toegankelijk zijn en niet enkel voor mensen met voldoende geld (Gabriels, 2019)?

Onder het mom van het bestrijden van de criminaliteit kan men AI-systemen inzetten om mensen overal gade te slaan. De privacy van mensen komt dan wel
in het gedrang. Een routeplanner doet ook suggesties voor restaurants in de buurt van het traject. Hoe wordt er bepaald welke restaurants er worden getoond en
welke motieven spelen daarin mee? Dankzij AI kan men op sommige platforms interessante vacatures in de mailbox krijgen. Maar krijgt men wel alle vacatures
te zien waarin men geïnteresseerd is?

Tot 2018 gebruikte Amazon een sterk bejubeld maar ondertussen afgevoerd AI-systeem om sollicitanten te beoordelen. Het systeem selecteerde geen vrouwen
voor technologische posities. Het was immers getraind met historische data: sollicitanten van de voorbije 10 jaar, voornamelijk mannen, aangezien zij nog steeds de
technologiewereld domineren. Google’s stemherkenning werkt beter op mannenstemmen, omdat de database van stemopnames om het systeem te trainen veel
meer mannenstemmen bevatte. Tijdens een schoonheidswedstrijd in 2016, gejureerd door een AI-systeem, werden deelnemers met een donkere huidskleur benadeeld, omdat het algoritme getraind was met foto’s van vooral blanken. In tegenstelling tot wat men doorgaans denkt, neemt een AI-systeem geen 100 % ‘objectieve’ beslissingen.

Een AI-systeem is ‘vooringenomen’, meestal te wijten aan de data waarmee het systeem werd getraind. Deze **bias** moet men zoveel mogelijk controleren en tot het
minimum herleiden. Ontwikkelaars van AI-systemen moeten reeds bij de ontwikkeling bedacht zijn op mogelijke ongewenste effecten. De morele verantwoordelijkheid van een AI-systeem dat in de maatschappij wordt gebracht, ligt niet bij het AI-systeem, maar bij de mens.
