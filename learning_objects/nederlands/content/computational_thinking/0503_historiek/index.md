---
hruid: ct_historiek4
version: 3
language: nl
title: "Computationeel denken"
description: "Computationeel denken"
keywords: [""]
educational_goals: [
    {source: Source, id: id}, 
    {source: Source2, id: id2}
]
copyright: dwengo
licence: dwengo
content_type: text/markdown
available: true
target_ages: [12, 13, 14]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
content_location: example-location
estimated_time: 1
skos_concepts: [
    'http://ilearn.ilabt.imec.be/vocab/curr1/s-computers-en-systemen'
]
teacher_exclusive: true
---

# Computationeel denken

Computationeel denken is dus gestoeld op wiskundig, logisch en algoritmisch denken, gecombineerd met inzichten uit de natuurwetenschappen, de technologie en de ingenieurswetenschappen. Het vertoont dan ook overeenkomstigheden met ‘andere’ manieren van denken (Denning & Tedre, 2019; Barr & Stephenson, 2011; Selby & Woollard, 2013). 
Bovendien **verandert de inhoud van de term** 'computationeel denken' mee met de ontwikkelingen in de computerwetenschappen, dus met ‘wat moderne computers kunnen’ en de verdere digitalisering van de maatschappij (Denning & Tedre, 2019). Ook het internet bv. beïnvloedt wat het computationeel denken inhoudt: grote hoeveelheden data, cloudcomputing, smartphones, een ongezien aantal gebruikers ...

Hoewel computationeel denken zijn oorsprong niet kent in de computerwetenschappen, is het wel een **essentiële praktijk voor een computerwetenschapper** (zie leerobject over de ‘Great Principles’). Computationeel denken is echter **niet voorbehouden aan computerwetenschappers** alleen. 

Computers hebben het wetenschappelijk onderzoek veranderd, zowel de exacte als de humane wetenschappen. **Bijna elk wiskundig of wetenschappelijk domein heeft een computationele tegenhanger**, bio-informatica is daarvan een bekend voorbeeld, maar er is bv. ook *histoinformatics*. Wetenschappers hebben immers begrepen dat ze m.b.v. computers zaken kunnen onderzoeken die vroeger niet uit te voeren waren, zoals onderzoek a.d.h.v. zeer grote datasets en het modelleren en simuleren van natuurwetenschappelijke fenomenen. Bovendien wordt de computer door een heleboel mensen gebruikt naast de computer- en andere wetenschappers (Lowe & Brophy, 2017). Er wordt immers ook computationeel gedacht in domeinen zoals de juridische wereld. 
**Computationeel denken gaat dus ook over het zien van de opportuniteiten die de computer biedt om aan wetenschappelijk onderzoek te doen, ander onderzoek of meer efficiënt onderzoek, en het ruiken van kansen om taken te automatiseren.** De computer wordt bv. ingezet om een maatschappelijk relevant probleem, zoals de klimaatverandering, beter te begrijpen. **Het creatieve proces waarin men nadenkt over hoe men de computer voor al deze problemen inzet, is de essentie van computationeel denken**. 

> Historici doen met Natural Language Processing onderzoek naar de auteurs van oude teksten. Juristen gebruiken algoritmes om snel documenten te doorzoeken. Restaurateurs ontsluieren geheimen die vervat zijn in schilderijen. Klimaatwetenschappers modelleren de klimaatverandering en simuleren verschillende  scenario’s voor de opwarming van de Aarde. De realistische beelden in games en animatiefilms zijn te danken aan steeds meer verfijnde computertechnieken. 
> Geneesheren gebruiken chatbots voor het anamnesegesprek. Dankzij software wandelen architecten virtueel rond in de gebouwen die ze ontwerpen, nog voor die gebouwd zijn. 
> Archeologen gaan in digitale scans van het landschap op zoek naar sporen van archeologische objecten, zoals grafheuvels en prehistorische akkerbouwsystemen, of doen een beroep op een algoritme om nauwkeuriger en sneller het geslacht van een menselijk skelet te bepalen. 

**Niet iedereen verstaat hetzelfde onder ‘computationeel denken’.** Iemands opleiding kan daar bv. een rol in spelen: een computerwetenschapper zal er met een andere bril naar kijken dan bv. een bioloog of een historicus. 
Ook de manier waarop iemand computationeel denken aanwendt, verschilt, naargelang waarvoor die het wil gebruiken (Hemmendinger, 2010; Weintrop et al., 2016). 
Het gaat om het kunnen oplossen van de **eigen** problemen waarmee men geconfronteerd wordt (Hemmendinger, 2010). Computationeel denken gaat nu vooral om **het denkvermogen “om op een effectieve manier met een computer de complexe problemen op te lossen waar mensen tegenaan lopen”** (Lu & Fletcher, 2009). 

<div class="alert alert-box alert-success">
    Computationeel denken helpt om de werking van digitale toestellen en digitale toepassingen te begrijpen, maar gaat ook om het denkproces dat leidt tot het creëren ervan. Computationeel denken is zo spontaan uitgebreid met het zien waar en hoe de computer kan worden ingezet, en dat niet enkel door computerwetenschappers. Naarmate het domein van de computerwetenschappen zich verder ontwikkelt, zal ook het computationeel denken mee evolueren (Aho, 2011; Denning & Tedre, 2019; Selby & Woollard, 2013).
</div>

-----------------------

#### Bronnen

