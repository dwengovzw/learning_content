---
hruid: ct_eindtermen4
version: 3
language: nl
title: "Andere sleutelcompetenties"
description: "Andere sleutelcompetenties"
keywords: [""]
educational_goals: [
    {source: Source, id: id}, 
    {source: Source2, id: id2}
]
copyright: dwengo
licence: dwengo
content_type: text/markdown
available: true
target_ages: [12, 13, 14]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
content_location: example-location
estimated_time: 1
skos_concepts: [
    'http://ilearn.ilabt.imec.be/vocab/curr1/s-computers-en-systemen'
]
teacher_exclusive: true
---
# Andere sleutelcompetenties

**Naast de eindtermen in de sleutelcompetentie ‘Digitale competentie en mediawijsheid’ zijn er nog andere eindtermen rond digitale vaardigheden, en in het bijzonder rond computationeel denken.**

Informatiegeletterdheid is ook een digitale competentie als men aan de slag gaat met digitale bronnen. <br>
**Informatiegeletterdheid** is opgenomen in een andere sleutelcompetentie, **‘Leercompetenties’**. Deze sleutelcompetentie bevat ook eindtermen rond 21ste-eeuwse vaardigheden, zoals zelfregulatie, samenwerken, communiceren en probleemoplossend denken (die ook gelinkt zijn aan computationeel denken).

* Voor de eerste graad:
** Informatiegeletterdheid zit voor de eerste graad onder de bouwsteen ‘Geschikte (leer-)activiteiten, strategieën en tools inzetten om informatie digitaal en niet-digitaal kritisch te verwerven, beheren en verwerken rekening houdend met het beoogde leerresultaat en -proces’. Deze bouwsteen bevat leerdoelen die digitale vaardigheden en computationeel denken vereisen. <br>
** Digitale vaardigheden en computationeel denken zijn ook nodig voor een andere bouwsteen van deze sleutelcompetentie, nl. ‘Een (onderzoeks-)probleem (v)erkennen en een antwoord of oplossing zoeken gebruikmakend van geschikte (leer-) activiteiten, strategieën en tools’. Een voorbeeld van zo’n eindterm is “De leerlingen voeren stapsgewijs een onderzoekstechniek uit om digitale en niet-digitale gegevens te verwerven in functie van een onderzoeksvraag”. Als mogelijke onderzoekstechnieken worden een meting en een algoritme opstellen aangehaald.<br>


De sleutelcompetentie **‘Competenties inzake wiskunde, exacte wetenschappen en technologie’** bevat eindtermen voor de eerste graad en (specifieke) minimumdoelen voor de tweede en derde graad rond wiskundige vaardigheden en rond STEM, die zich goed lenen tot het verwerven van digitale en computationele vaardigheden. Dit gaat van het aanwenden van ICT-tools, over het wiskundig modelleren, tot het onderhouden van een computer.
* Voor de eerste graad A-stroom: de eindterm "De leerlingen doorlopen een probleemoplossen proces waarbij kennis en vaardigheden uit meerder STEM-disciplines geintegreerd worden aangewend" vermeldt bij de kennis o.a. "identificatie van deelproblemen", m.a.w. decompositie, en "evaluatie en bijsturing".
* Voor de tweede graad finaliteit arbeidsmarkt: de (vernietigde) eindterm "De leerlingen doorlopen systematisch het probleemoplossend proces in functie van een probleemostelling vermeldt o.a. "algoritme" bij de kennis.
* Tweede graad doorstroom en dubbele finaliteit: De (vernietigde) eindterm "De leerlingen passen een wetenschappelijke methode toe om kennis te ontwikkelen en om vragen te beantwoorden" vermeldt bij de kennis o.a. "het definieren en afbakenen van de probleemstelling, waarnemen en verzamelen van data, analyseren van data die worden weergegeven, communiceren over de resultaten".
* Tweede graad doorstroom en dubbele finaliteit: Het minimumdoel "De leerlingen voeren onderzoek aan de hand van een wetenschappelijke methode om kennis te ontwikkelen en om vragen te beantwoorden" vermeldt nu geen kennis, wat wil zeggen dat de nodige kennis duidelijk is in de formulering van het minimumdoel. De vernietigde eindtermen kunnen hier helpen om de kennis te duiden. 
* Voor de derde graad: het specifiek minimumdoel, voor sommige richtingen van het technisch onderwijs, "De leerlingen ontwikkelen een oplossing voor een probleem door STEM-disciplines geintegreerd toe te passen" vermeldt o.a. "modelleren" als kenniselement. Dit minimumdoel is een eindterm die niet vernietigd werd. In de eerste versie van de minmale leerdoelen stond bij de kennis o.a. te lezen: testen en evalueren, modellen, iteratief proces, toepassen van computationele vaardigheden zoals programmeren en modelleren en simuleren aan de hand van ICT.


 

De vijf gebieden van het Europese ‘DigComp 2.1’ binnen digitale vaardigheden (informatie- en datageletterdheid, communicatie en samenwerking, het creëren van digitale inhoud, probleemoplossend denken en veiligheid) zijn duidelijk terug te vinden in de eindtermen.
