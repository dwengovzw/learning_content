---
hruid: ct_historiek1
version: 3
language: nl
title: "Ontstaan"
description: "Ontstaan"
keywords: [""]
educational_goals: [
    {source: Source, id: id}, 
    {source: Source2, id: id2}
]
copyright: dwengo
licence: dwengo
content_type: text/markdown
available: true
target_ages: [12, 13, 14]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
content_location: example-location
estimated_time: 1
skos_concepts: [
    'http://ilearn.ilabt.imec.be/vocab/curr1/s-computers-en-systemen'
]
teacher_exclusive: true
---

# Ontstaan

Bij het uitvoeren van eentonige, repetitieve taken maken mensen fouten door verstrooidheid. Rekenfouten zijn niet uit te sluiten bij berekeningen die met de hand worden uitgevoerd. Mensen zijn gaan nadenken over manieren om dit tegen te gaan. 
Al duizenden jaren is men op zoek naar methodes om de ‘menselijke fout’ waar mogelijk te gaan vermijden. Men bedacht _**systemen**_ die fouten zouden kunnen voorkomen, men ontwierp _**hulpmiddelen**_ om te rekenen, en men dacht na over _**machines**_ die specifieke taken zouden kunnen uitvoeren.

<div class="alert alert-box alert-success">
De wens om sneller en beter te kunnen rekenen, en om zaken te automatiseren, heeft geleid tot het ontstaan van de moderne computer. En gaandeweg in dat proces is het computationeel denken vanuit wiskundig, logisch, algoritmisch, wetenschappelijk en technisch denken gegroeid tot een manier van denken, die aanvullend is naast andere denkwijzen. Momenteel is het een essentieel domein binnen de computerwetenschappen.
</div>

Reeds in de oudheid stelden wiskundige Babyloniërs **algoritmes** op om bepaalde types van meetkundige problemen op te lossen (Burton, 1991). Ook de oude Grieken ontwierpen algoritmes, zoals het algoritme van Euclides om de grootste gemene deler van twee natuurlijke getallen te bepalen en de zeef van Eratosthenes om priemgetallen op te sporen. De algoritmes maakten de wiskundige methodes toegankelijk voor minder rekenvaardige mensen. 

> Een algoritme vertaalt een wiskundige redenering naar een stappenplan.

Het Salamis telbord (uit 300 voor Christus) is een voorbeeld van een hulpmiddel om te rekenen. Het is een groot marmeren tablet (1,49 m x 0,75 m x 4,5 cm) en is de voorloper van het **telraam**. Een telraam dat al heel lang bestaat maar dat nog veelvuldig gebruikt wordt, is het Chinees telraam. De positie van de kralen op een telraam bepaalt een getal. Men kan er dus een getal mee ‘representeren’ en zolang de kralen blijven waar ze zijn, is het getal ‘bewaard’ (Riley & Hunt, 2014). 

> ‘Geheugen’ en ‘representatie’ die reeds aanwezig zijn bij een telraam, zijn concepten die terugkomen bij de moderne computers. 

Later bedacht men ook nog hulpmiddelen zoals de rekenliniaal en logaritmetafels. De eerste rekentoestellen waren er pas in de 17e eeuw, en die konden eigenlijk enkel optellen en aftrekken. 

In de 17de eeuw bouwde Blaise Pascal een **rekentoestel** om op te tellen en af te trekken (het zou nog tot de eerste helft van de 20ste eeuw duren dat er rekentoestellen op de markt kwamen die in staat waren om op te tellen, af te trekken, te vermenigvuldigen en te delen). Gottfried Wilhelm Leibniz verbeterde het toestel van Pascal zodat er toch kon vermenigvuldigd worden door een zelfde optelling een juist aantal keer te herhalen (Denning & Tedre, 2019; Riley & Hunt, 2014). 

> De Pascaline was een mechanisch rekentoestel dat niet kon geprogrammeerd worden. De eerste machine die geprogrammeerd kon worden, was een 19de-eeuws weefgetouw (Riley & Hunt, 2014). 

Los van rekenen, maar ook om fouten te vermijden en het tempo op te drijven, voerde men in het begin van de 20ste eeuw in de industrie het **fordisme** in, het werken aan de lopende band. Iets soortelijks werd ook toegepast om lange berekeningen te doen. Voor het computertijdperk werden berekeningen, voor bv. wetenschappers of het leger, gedaan door 'menselijke computers', vaak vrouwen. Binnen deze **teams** volgde men bepaalde **procedures** en **verdeelde men de taken**; de resultaten van de ene computer werden doorgegeven aan een andere rekenaar die dan eerst een tussentijdse controle uitvoerde (Denning & Tedre, 2019). 

> De opgedane ervaringen rond het tegengaan van fouten, bv. door sequentieel te werken in team, kregen later een aangepaste invulling bij het programmeren van computers. 

<div class="alert alert-box alert-success">
    <strong>Creatief denkproces</strong><br>
    Nadenken over hoe een team het best berekeningen uitvoert, nadenken over het ontwerp van een hulpmiddel, nadenken over welke taken door een machine uitgevoerd zouden kunnen worden en hoe dergelijke machines gerealiseerd kunnen worden, is niets anders dan computationeel denken. Dit creatief denkproces en de wil om deze ideeën ook te kunnen verwezenlijken leiden tot nieuwe ontwikkelingen in de technologie.<br>
    Uiteindelijk heeft dit geleid tot de ontwikkeling van de moderne computer (Denning & Tedre, 2019). 
</div>

------------------------
#### Bronnen

Burton, D. (1991). History of Mathematics: An Introduction. New York, VS: McGraw-Hill.<br>
Denning, P. & Tedre, M. (2019). Computational thinking. VS: MIT Press.<br>
Riley, D. & Hunt, K. (2014). COMPUTATIONAL THINKING FOR THE MODERN PROBLEM SOLVER. Florida, Verenigde Staten: Chapman and Hall/CRC.
