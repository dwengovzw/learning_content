---
hruid: ct_ib1
version: 3
language: nl
title: "Internationaal belang"
description: "Internationaal belang"
keywords: [""]
educational_goals: [
    {source: Source, id: id}, 
    {source: Source2, id: id2}
]
copyright: dwengo
licence: dwengo
content_type: text/markdown
available: true
target_ages: [12, 13, 14]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
content_location: example-location
estimated_time: 1
skos_concepts: [
    'http://ilearn.ilabt.imec.be/vocab/curr1/s-computers-en-systemen'
]
teacher_exclusive: true
---

# Belang van computationeel denken

## Internationaal belang

> In deze tekst wordt ‘computer’ gebruikt in de ruime zin van het woord: het geheel van hardware en software van computers, smartphones, tablets en andere informatieverwerkende systemen. 

Leerlingen leren over fysica, chemie en biologie omwille van de natuurwetenschappelijke processen in de wereld waarin ze leven. Een aanzienlijk deel van hun leven speelt zich echter digitaal af. Denk aan sociale media, gaming en online lessen. Kortom, de computer is alomtegenwoordig. 

**Computationeel denken is een werkwijze om die digitale wereld te begrijpen en erop in te grijpen**. Het is dan ook niet verwonderlijk dat er overal ter wereld een groeiende aandacht voor is in het leerplichtonderwijs (Wing, 2006; Bocconi et al., 2016; Yadav et al., 2017a). 

**Wereldwijd** is er een groeiende aandacht voor computationeel denken, een manier van denken die aan de basis ligt van alle digitale toepassingen. Computationeel kunnen denken stelt mensen in staat om zich weerbaar en flexibel te kunnen opstellen tegenover nieuwe digitale toepassingen. Daarom kiezen steeds meer landen ervoor om computationeel denken in de leerdoelen van het secundair onderwijs op te nemen. 
In **Vlaanderen** is computationeel denken bv. verplicht voor alle leerlingen van de eerste graad, en kreeg het zelfs de status van **basisgeletterdheid**. Dat betekent dat elke individuele leerling de opgelegde doelstellingen dient te behalen.

Naast de fysieke wereld wordt de digitale wereld steeds belangrijker. De ontwikkeling van al die digitale toestellen en toepassingen gebeurt door mensen die computationeel kunnen denken. Om onze leerlingen te laten inzien wat aan de grondslag ligt van de steeds meer gedigitaliseerde maatschappij, om ze te laten begrijpen welke impact de digitalisering heeft op hun eigen leven en opdat ze in de toekomst als burger gefundeerde beslissingen zouden kunnen nemen, is het nodig dat onze leerlingen de basisconcepten van computationeel denken begrijpen en kunnen toepassen.
Over de **hele wereld** wordt dan ook gepleit om de jongeren computationeel te leren denken en wordt computationeel denken aangezien als een **21ste-eeuwse competentie** (Yadav et al., 2017a). Zo ook in Vlaanderen. <br>
De digitale vaardigheden worden zelfs aangezien als een manier om de andere 21ste-eeuwse vaardigheden te verwerven en te evalueren. Dat is de voornaamste reden waarom landen computationeel denken invoeren in het onderwijs. Ook de Europese Unie onderschrijft het belang van de 21ste-eeuwse competenties en de rol die computationeel denken daarin kan spelen. 

> Meer uitleg over de 21ste-eeuwse vaardigheden vind je in het leerpad 'Eindtermen en minimumdoelen'. 

Dat men wereldwijd een groot belang hecht aan computationeel denken, weerspiegelt zich in het feit dat computationeel denken ondertussen is opgenomen in de internationale vergelijkende testen van de OECD en de IEA, resp. in het wiskundeluik van de **PISA-test** en in de **ICILS-test**. 

> [International Computer and Information Literacy Study](https://www.iea.nl/studies/iea/icils/2023#section-740)<br>
> [PISA assessment](https://www.oecd.org/pisa/sitedocument/PISA-2021-mathematics-framework.pdf)

<div class="alert alert-box alert-success">
    <strong>Functioneren in de gedigitaliseerde wereld</strong><br> 
    We leven in een technologische kennismaatschappij, die <strong>snel verandert</strong> door de aanhoudende ontwikkelingen in digitalisering, de niet te stoppen stroom aan informatie, en de opkomst van artificiële intelligentie.<br> Om de gedigitaliseerde wereld te begrijpen is digitale toepassingen kunnen <strong>gebruiken niet voldoende</strong>. Het is immers van belang dat mensen zich weerbaar en flexibel kunnen opstellen tegenover nieuwe digitale toepassingen.<br> <strong>Computationeel denken is een werkwijze om die digitale wereld te begrijpen en erop in te grijpen.</strong> Door inzichten te verwerven in de concepten die aan de basis liggen van de digitalisering, kan men de mogelijkheden, de beperkingen en de eventuele risico’s van deze toepassingen beter inschatten, wat ook de angst voor technologie wegneemt. Computationeel kunnen denken kan ervoor zorgen dat men beter functioneert in en kan participeren in de gedigitaliseerde maatschappij, en dat men de wisselwerking tussen technologische ontwikkelingen en de evoluties in de maatschappij begrijpt. 
</div>

#### Bronnnen:  
Wing, J. M. (2006). Computational Thinking. *Communications of the ACM, 49*(3), 33–35.<br> 
Bocconi, S., Chioccariello, A., Dettori, G., Ferrari, A., & Engelhardt, K. (2016). *Developing computational thinking in compulsory education : implications for policy and practice.* Luxemburg: Publications Office of the European Union.<br>
Yadav, A., Good, J., Voogt, J., & Fisser, P. (2017a). Computational Thinking as an Emerging Competence Domain. *Technical and Vocational Education and Training, 23*, 1051–1067.
