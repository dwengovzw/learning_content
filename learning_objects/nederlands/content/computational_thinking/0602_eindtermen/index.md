---
hruid: ct_eindtermen2
version: 3
language: nl
title: "Digitale competentie en mediawijsheid"
description: "Digitale competentie en mediawijsheid"
keywords: [""]
educational_goals: [
    {source: Source, id: id}, 
    {source: Source2, id: id2}
]
copyright: dwengo
licence: dwengo
content_type: text/markdown
available: true
target_ages: [12, 13, 14]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
content_location: example-location
estimated_time: 1
skos_concepts: [
    'http://ilearn.ilabt.imec.be/vocab/curr1/s-computers-en-systemen'
]
teacher_exclusive: true
---

# Eindtermen en minimumdoelen 'Digitale competentie en mediawijsheid'

## Digitale competentie en mediawijsheid

Zoals eerder vermeld zijn de eindtermen en mimimumdoelen verdeeld over 16 sleutelcompetenties, zoals ‘Digitale competentie en mediawijsheid’, ‘Leercompetenties’ en ‘Competenties inzake wiskunde, exacte wetenschappen en technologie’. 

<div class="alert alert-box alert-success">
<strong>De drie bouwstenen van de sleutelcompetentie ‘Digitale competentie en mediawijsheid’</strong>
<ul><li><strong>‘Digitale media en toepassingen om te creëren, te participeren en te interageren’</strong>
    <ul><li>De bouwsteen rond het gebruik van informatie- en communicatietechnologie.</li></ul>
    <ul><li>Deze gaat in op de digitale ontwikkelingen, en het belang van basiskennis en goed gebruik van ICT om te kunnen participeren in de samenleving.</li></ul>
    <ul><li>Deze bouwsteen kent een samenhang met de bouwsteen rond informatiegeletterdheid (leerdoelen over informatie verwerven en beheren) van de sleutelcompetentie over leercompetenties.</li></ul>
    <ul><li>In de formulering van deze eindtermen wordt expliciet verwezen naar creëren, delen en samenwerken, een hebben dus een duidelijke link met de 21ste-eeuwse vaardigheden.</li></ul>
    <ul><li>Voorbeelden: het gebruik van online tools, het creëren van digitale content, en het digitaal burgerschap.</li></ul>
</li></ul>
<ul><li><strong>‘Computationeel denken en handelen’</strong>
    <ul><li>De bouwsteen die een “basiskennis en vaardigheid op het vlak van informatica beoogt”.</li></ul>
    <ul><li> Deze bouwsteen wil bv. ook probleemoplossend denken bevorderen. </li></ul>
</li></ul>
<ul><li><strong>‘Verantwoord, kritisch en ethisch omgaan met digitale en niet-digitale media en informatie’</strong>
    <ul><li>De bouwsteen rond mediawijsheid.</li></ul>
    <ul><li>Deze bouwsteen gaat o.a. over de impact van de technologische ontwikkeling op de maatschappij en de ermee gepaard gaande ethische aspecten.</li></ul>
    <ul><li>Deze bouwsteen moet ook het kritische denken versterken. In de eindtermen die voor deze bouwsteen zijn geformuleerd, is bijvoorbeeld ook aandacht voor beeldgeletterdheid, wat van belang is voor het kritisch omgaan met diverse media.</li></ul>
</li></ul>
</div>

## Enkele voorbeelden van eindtermen en minimumdoelen van ‘Computationeel denken en handelen’

De volgende kaders ‘Enkele eindtermen over computationeel denken’ en ‘Kennis betreffend computationeel denken’ geven enkele voorbeelden van eindtermen, eindtermen basisgeletterdheid en minimumdoelen uit de bouwsteen ‘Computationeel denken en handelen’, en de verwachte kennis die ermee gepaard gaat. 

> Voor de eerste graad kreeg ‘computationeel denken en handelen’ zelfs de status van basisgeletterdheid. Dat betekent dat elke individuele leerling die leerdoelen moet behalen.

<div class="alert alert-box alert-warning">
<strong>Enkele eindtermen over computationeel denken en handelen</strong> (AHOVOKS, 2020)<br>
<strong>Voor de eerste graad:</strong><br>
<ul><li> 4.3 De leerlingen onderscheiden bouwstenen van digitale systemen. (begrijpen)</li></ul>
<ul><li> 4.4 De leerlingen passen een eenvoudig zelf ontworpen algoritme toe om een probleem digitaal en niet-digitaal op te lossen. (analyseren)</li></ul>
<strong>Basisgeletterdheid:</strong><br>
<ul><li> BG 4.3 De leerling herkent in functionele contexten bouwstenen van digitale systemen. (onthouden)</li></ul>
<ul><li> BG 4.4 De leerling past in functionele contexten een aangereikt algoritmetoe om een probleem digitaal en niet-digitaal op te lossen. (toepassen)</li></ul>
<strong>Voor de tweede graad (vernietigd):</strong><br>
<ul><li> 4.4 De leerlingen lichten toe hoe bouwstenen van digitale systemen zich tot elkaar verhouden en op elkaar inwerken. (begrijpen)<br>
Voor de tweede graad, naargelang de studierichting uitgebreid met:</li></ul>
<ul><li> 4.5 De leerlingen lossen een afgebakend probleem digitaal op door een aangereikt algoritme aan te passen. (creëren)<br>
of met:</li></ul>
<ul><li> 4.5 De leerlingen ontwerpen algoritmen om problemen digitaal op te lossen. (creëren)</li></ul>
<strong>Nieuw minimumdoel voor de tweede graad:</strong><br>
<ul><li> 04.05 De leerlingen analyseren de impact van digitale systemen op de maatschappij vanuit principes van computationeel denken.</li></ul>
</div>

<div class="alert alert-box alert-warning">
<strong>Kennis betreffend computationeel denken (eerste versie van de nieuwe eindtermen)</strong> (AHOVOKS, 2020)<br> 
De kennis die leerlingen moeten verwerven betreffend computationeel denken, bestaat o.a. uit: 
<ul><li>decompositie, patroonherkenning, abstractie, algoritme; </li></ul>
<ul><li>modelleren en simuleren;</li></ul> 
<ul><li>invoer-verwerking-uitvoer; </li></ul>
<ul><li>testen en debuggen;</li></ul> 
<ul><li>digitale representatie van informatie; 
    <ul><li>binaire representatie; </li></ul>
    <ul><li>dataformaat; </li></ul>
    <ul><li>verband tussen analoge en digitale voorstelling; </li></ul> </li></ul>
<ul><li>principes en elementen van programmeertalen, zoals
    <ul><li>sequentie, herhalingsstructuur, keuzestructuur;</li></ul>
    <ul><li>variabelen, datatypes, operatoren, functies; </li></ul></li></ul>
<ul><li>besturingssysteem; </li></ul>
<ul><li>hardware; </li></ul>
<ul><li>toepassingen zoals tekstverwerking en games; </li></ul>
<ul><li>communicatie tussen digitale systemen; </li></ul>
<ul><li>eigenschappen van verbindingen zoals bandbreedte;</li></ul>
<ul><li>veiligheid en betrouwbaarheid; </li></ul>
<ul><li>internet; </li></ul>
<ul><li>impact van algoritmen.</li></ul>
</div>

> Bij de eindtermen hoort een definitie van computationeel denken en handelen ; deze definitie vind je in het leerpad in het deel dat hierna komt.

> Computationeel denken en mediawijsheid behoren tot dezelfde sleutelcompetentie; dit weerspiegelt hun complementariteit en overlap, zoals aangehaald door Gretter & Yadav (2016) (zie Tabel 4.1 in paragraaf 4.2).
