---
hruid: ct_historiek2
version: 3
language: nl
title: "Computer"
description: "Computer"
keywords: [""]
educational_goals: [
    {source: Source, id: id}, 
    {source: Source2, id: id2}
]
copyright: dwengo
licence: dwengo
content_type: text/markdown
available: true
target_ages: [12, 13, 14]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
content_location: example-location
estimated_time: 1
skos_concepts: [
    'http://ilearn.ilabt.imec.be/vocab/curr1/s-computers-en-systemen'
]
teacher_exclusive: true
---

# Computer

In de 19de eeuw ontwierp Joseph-Marie Jacquard een weefgetouw waarvan het motief in het toestel ‘geprogrammeerd’ werd met **(binaire) ponskaarten**. Zijn tijdgenoot Charles Babbage bouwde de Difference Engine die logaritmetafels en sinustafels automatisch kon genereren. Erna spendeerde hij jaren aan het ontwikkelen van de Analytical Machine, een meer algemene (mechanische) computer, die hij echter nooit bouwde, maar waarvoor Ada Lovelace wel het eerste computerprogramma publiceerde. 

> Binaire representatie van gegevens is een van de fundamenten van moderne computers. 
> Om de data en de instructies in de machine in te voeren, wilde Babbage ponskaarten gebruiken. 

De grote verdienste van Lovelace is dat ze begreep dat een computer ook andere dingen zou kunnen behalve rekenen. Als men bv. muzieknoten zou voorstellen door getallen, dan zou de machine muziek kunnen maken (Wolfram, 2015). 

> Lovelace prubliceerde een programma om de Bernoulligetallen te berekenen. Het bevatte reeds al de belangrijke principes van een computerprogramma, zoals binaire representatie, invoer, verwerking, uitvoer, geheugen, sequentie, herhalings- en keuzestructuren (Wolfram, 2015). 

De logica is een discipline die al teruggaat tot in de oudheid en die het redeneren bestudeert. George Boole, ook in de 19de eeuw, was op zoek naar een symbolische taal om regels uit de logica te formaliseren. Zijn theorie werd later door Gottlob Frege  aangevuld met de predikaatlogica. Het inzicht van Claude Shannon (eerste helft 20ste eeuw) dat deze **Booleaanse algebra** kon dienen om elektrische circuits te beredeneren, was een grote stap vooruit: het betekende dat men **van mechanische naar elektronische systemen** kon overstappen. Ingenieurs wendden vervolgens **inzichten uit de wiskunde, de logica en de ingenieurswetenschappen** aan om computers te bouwen. De eerste computer werd in 1938 gebouwd door de Duitser Konrad Zuse en maakte gebruik van binaire getallen. In de VS deed de computer zijn intrede in 1944: de Mark I van Howard Aiken (Denning & Tedre, 2019). De eerste elektronische computers waren de Colossus in het VK (1943) en de ENIAC (1945) uit de VS, maar die waren minder gemakkelijk te programmeren. De SSEM (Small-Scale Experimental Machine) van de universiteit van Manchester uit 1948 en ook de "Baby" genoemd was de eerste electronische, digitale computer die niet enkel data kon opslaan, maar ook een kort programma van een gebruiker kon opslaan en uitvoeren (Napper, 1998).

**Frustraties over het gebrek aan gebruiksvriendelijkheid en de wil om de computer sneller, beter en op grotere schaal te kunnen inzetten, leiden tot steeds snellere en meer betrouwbare toestellen en tot meer intuïtieve computertalen.** Net zoals wiskundige algoritmen ervoor zorgen dat meer mensen bepaalde berekeningen foutloos kunnen uitvoeren, leiden toegankelijke programmeertalen en betere computers ertoe dat **meer mensen** de mogelijkheden ontdekken die computers hen bieden. Dit zou niet kunnen zonder bepaalde **facetten van computationeel denken**: nadenken over hoe fouten te vermijden, het opsporen en verhelpen van beperkingen in de systemen en in de software, en het samenbrengen van kennis uit verschillende disciplines (Denning & Tedre, 2019).

Zo evolueerden de eenvoudige rekentoestellen uit de 17de eeuw tot de computers die we vandaag kennen. 

----------------------------
##### Bronnen

Burton, D. (1991). *History of Mathematics: An Introduction*. New York, VS: McGraw-Hill.<br>
Denning, P. & Tedre, M. (2019). *Computational thinking*. VS: MIT Press.<br>
Napper, Brian (1998). *Computer 50. The University of Manchester Celebrates the Birth of the Modern Computer*. Geraadpleegd op 25 juli 2023 via http://curation.cs.manchester.ac.uk/computer50/www.computer50.org/<br>
Riley, D. & Hunt, K. (2014). *COMPUTATIONAL THINKING FOR THE MODERN PROBLEM SOLVER*. Florida, Verenigde Staten: Chapman and Hall/CRC.
Wolfram, S. (2015). *Untangling the Tale of Ada Lovelace* [Blogpost]. Geraadpleegd op 21 september 2019 via https://blog.stephenwolfram.com/2015/12/untangling-the-tale-of-ada-lovelace/.
