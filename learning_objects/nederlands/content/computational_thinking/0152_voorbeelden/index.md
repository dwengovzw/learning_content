---
hruid: ct_voorbeelden2
version: 3
language: nl
title: "Computationeel denken en handelen"
description: "Computationeel denken en handelen"
keywords: [""]
educational_goals: [
    {source: Source, id: id}, 
    {source: Source2, id: id2}
]
copyright: dwengo
licence: dwengo
content_type: text/markdown
available: true
target_ages: [12, 13, 14]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
content_location: example-location
estimated_time: 1
skos_concepts: [
    'http://ilearn.ilabt.imec.be/vocab/curr1/s-computers-en-systemen'
]
teacher_exclusive: true
---
# Computationeel denken en handelen

Internationaal is er geen consensus over een definitie van computationeel denken. Daar wordt op ingegaan in het leerpad 'Definitie en aandachtspunten'.<br>
Michael Lodi (2020) gooide het echter over een andere boeg: in plaats van te kijken waarover er in de literatuur consensus is inzake computationeel denken, bekeek Lodi
welke aspecten er worden aangehaald. Hij kwam tot een **overzicht van denkprocessen, activiteiten en manieren van aanpak**:

Het overzicht van Lodi
(Lodi, 2020)
• Denkprocessen:
– algoritmisch denken;
– logisch denken;
– decompositie;
– abstractie;
– patroonherkenning;
– generalisatie.
• Methodes / activiteiten:
– automatisatie;
– data verzamelen, analyseren en voorstellen;
– parallellisatie;
– modelleren en simuleren;
– analyseren en evalueren;
– programmeren.
• Praktijken / manieren van aanpak:
– experimenteren, itereren, tinkering;
– testen en debuggen;
– hergebruiken en remixen.
• Ruim inzetbare vaardigheden (Lodi noemt ze ‘transversale vaardigheden’):
– ontwerpen en creëren;
– communiceren;
– samenwerken;
– reflecteren, leren, metareflecteren, de wereld op een computationele manier begrijpen;
– kunnen omgaan met dubbelzinnigheid;
– doorzettingsvermogen bij complexe problemen.
In verband met de ‘ruim inzetbare vaardigheden’: omdat zo’n algemene vaardigheden geenszins gemakkelijk transfereerbaar zijn, verkiezen wij te spreken van ruim inzetbare vaardigheden (Guzdial, 2015; Denning & Tedre, 2019).

Het is duidelijk dat de eindtermen verder gaan dan de vier basisconcepten van computationeel denken, maar een basiskennis over computerwetenschappen beogen. 
Het gaat immers ook over computationeel handelen. Hiervoor biedt het overzicht van Lodi heel wat overeenkomst met het kader waarbinnen Vlaamse scholen zullen moeten werken.

Ook het kader van Weintrop om met computationeel denken aan de slag te gaan in lessen wiskunde en wetenschappen,
vertoont veel overlap met de leerdoelen verwoord in de eindtermen computationeel denken en handelen.
• Binnen de leerdoelen zit basiskennis van digitale systemen en het werken met digitale tools.
• Debuggen en principes van programmeertalen, modellering en simuleren, en digitale representatie van informatie.
• Het doel is dat de leerlingen de werking van digitale systemen begrijpen en op termijn ook inzien wanneer ze op een zinvolle manier de computer kunnen
inzetten, bv. bij het oplossen van een probleem of het proberen te halen van informatie uit data.
• Leerlingen kunnen in de gedigitaliseerde wereld beter functioneren als kritische burger.
• Computationeel denken is niet hetzelfde als programmeren en ruimer dan probleemoplossend denken. Het gaat ook om het zien wanneer een computer
kan worden ingezet; dat kan bij het oplossen van een probleem zijn, maar ook bij het automatiseren van een proces of het verwerken en visualiseren van data.

Gezien de link met de 21ste-eeuwse vaardigheden, zoals mediawijsheid en informatiegeletterdheid, kan computationeel denken ook aan bod komen en zelfs van belang zijn in niet-STEM-vakken.
