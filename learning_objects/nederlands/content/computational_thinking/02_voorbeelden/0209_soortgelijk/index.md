---
hruid: ct02_09
version: 3
language: nl
title: "Soortgelijk schema uit literatuur"
description: "Soortgelijk schema uit literatuur"
keywords: [""]
educational_goals: [
    {source: Source, id: id}, 
    {source: Source2, id: id2}
]
copyright: dwengo
licence: dwengo
content_type: text/markdown
available: true
target_ages: [12, 13, 14]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
content_location: example-location
estimated_time: 1
skos_concepts: [
    'http://ilearn.ilabt.imec.be/vocab/curr1/s-computers-en-systemen'
]
teacher_exclusive: true
---
# Voorbeeld uit de literatuur: PRADA
 
Sands et al. (2018) gaven aan dat een nascholing over computationeel denken voor jou, als leerkracht, pas succesvol kan zijn als<br>
- die gerelateerd is met de lesinhouden die jij geeft;
- die aantoont hoe computationeel denken in het bestaande curriculum en vakspecifieke lessen geïntegreerd kan worden;
- en dat op een manier die bovendien past bij jouw didactische methodes.

Dong et al. (2019) lieten zich hierdoor inspireren en ontwikkelden het PRADA-model - PRADA staat voor *Pattern Recognition, Abstraction, Decomposition, and Algorithms*. Ze trokken met hun model naar leerkrachten wiskunde, wetenschappen, maatschappijleer en Engelse taalkunde en stelden vast dat **dit model leerkrachten stimuleert tot het leggen van linken tussen computationeel denken en hun eigen lesmateriaal**. 

<div class="alert alert-box alert-success">
Het onderzoek van Dong et al. toonde aan dat interdisciplinaire leerkrachtenteams in staat zijn de basisconcepten van computationeel denken vanuit verschillende domeinen te "mixen en matchen". <strong>Ze weerleggen dus dat sommige domeinen niet zouden toelaten om met computationeel denken bezig te zijn.</strong>
</div>

PRADA focust op dezelfde basisconcepten van computationeel denken als wij doen. Dong et al. willen immers net als wij aan leerkrachten "leren om concepten van computationeel denken te herkennen in hun domein, en ze voorbeelden aan te reiken van hoe ze de concepten in hun lessen kunnen binnenbrengen". Ook zij streven ernaar dat leerkrachten op eigen houtje zo'n lessen zouden kunnen voorbereiden.

### Enkele voorbeelden afkomstig uit het werk van Dong et al.

Het **eerste voorbeeld** situeert zich in de **geschiedenisles**. Een interdisciplinaire groep keerkrachten van de middelbare school ontwierp een historisch puzzelspel: door middel van puzzels en quizzen  verkennen leerlingen het leven in de middeleeuwen. Ze laten de leerlingen het spel programmeren in Snap!, een Scratch-achtige programmeeromgeving.

**Doel van de les:** het leven in de middeleeuwen leren kennen

![ct-schema](@learning-object/m_ct02_09a/nl/3)

Het **tweede voorbeeld** komt uit een **les wetenschappen**. Leerkrachten ontwierpen een quiz om de geziene leerstof over de gesteentencyclus te herhalen en in te oefenen. De leerlingen moeten die quiz programmeren in Snap! De leerlingen voeren ook een practicum uit waarin ze verschillende eigenschappen van gesteenten onderzoeken en controleren hun conclusies a.d.h.v. het programma.   

![ct-schema](@learning-object/m_ct02_09b/nl/3)

Het **derde voorbeeld** dient om te oefenen op gestandandaardiseerde testen in de context van het **vak wiskunde**. De leerkrachten hebben een test geprogrammeerd in Snap! en de leerlingen leggen de test af in teams a.d.h.v. het programma. Bij elke vraag hoort een bepaalde afstand. Bij een goed antwoord gaat het team die afstand vooruit, bij een foutief antwoord wordt het team afgestraft.   

![ct-schema](@learning-object/m_ct02_09c/nl/3)

---

#### Bronnen
Dong, Y., Catete, V., Jocius, R., Lytle, N., Barnes, T., Albert, J., Joshi, D., Robinson, R., & Ashley Andrews, A. (2019). PRADA: A Practical Model for Integrating Computational Thinking in K-12 Education. *In Proceedings of the 50th ACM Technical Symposium on Computer Science Education (SIGCSE '19)*. Association for Computing Machinery, New York, NY, USA, 906–912.<br>
Sands, P., Yadav, A., & Good, J. (2018). Computational Thinking in K-12: In-service Teacher Perceptions of Computational Thinking. In: Khine, M. (eds) *Computational Thinking in the STEM Disciplines*. Springer, Cham.
