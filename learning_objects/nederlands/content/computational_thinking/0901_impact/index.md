---
hruid: ct9_1
version: 3
language: nl
title: "Profilering"
description: "Profilering"
keywords: [""]
educational_goals: [
    {source: Source, id: id}, 
    {source: Source2, id: id2}
]
copyright: dwengo
licence: dwengo
content_type: text/markdown
available: true
target_ages: [12, 13, 14]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
content_location: example-location
estimated_time: 1
skos_concepts: [
    'http://ilearn.ilabt.imec.be/vocab/curr1/s-computers-en-systemen'
]
teacher_exclusive: true
---
# Profilering

Posts op sociale media worden door het betreffende platform zorgvuldig bijgehouden en blijvend gelinkt aan de gebruiker. Aan de hand van het profiel van de gebruiker dat
men op die manier opmaakt, worden gepersonaliseerde reclame en gepersonaliseerd nieuws aan de gebruiker aangeboden. Ook op basis van het koop- en klikgedrag van
gebruikers met ‘verwante’ interesses wordt de ervaring op het socialemediaplatform gepersonaliseerd. Aanbevelingsalgoritmes kunnen zo bijvoorbeeld een sterke invloed
uitoefenen op het online shopgedrag (e-commerce).
Aanbevelingsalgoritmes doen aanbevelingen die bv. gebaseerd zijn op bepaalde patronen die aanwezig zijn in het klik- en koopgedrag van de gebruiker.

Taalgebruik hangt samen met geslacht, leeftijd, en persoonskenmerken zoals introvert of extravert zijn (Schwartz et al., 2013; De Gussem & Daelemans, 2020). 
Persoonlijkheid kan worden bekeken volgens het Vijf Factor Model, waarbij de kenmerken ‘extravert’, ‘aangenaam’, ‘zorgvuldig’, ‘neurotisch’ en ‘open voor ervaring’ beschouwd worden (Schwartz et al., 2013).
Zo zijn sommige woorden en woordengroepen meer typerend voor bepaalde leeftijdsgroepen, zoals ‘huiswerk’ voor tieners en ‘familie en vrienden’ voor volwassenen, en zijn er specifieke onderwerpen waarover men op Facebook schrijft, zoals ‘familie’ bij vrouwen en ‘xbox’ bij mannen. Extraverte personen gebruiken langere woorden dan introverte personen, en veel adjectieven.
Schwartz et al. illustreren dit met enkele woordenwolken die ze hebben opgesteld a.d.h.v. Facebookposts die ze hebben geanalyseerd (zie Figuren 7.5, 7.6, 7.7, 7.8 en 7.9). Schwartz et al. gebruikten een dataset van 15 miljoen Facebookberichten van 75 000 vrijwilligers. De cluster in het midden bevat de woorden die typerend zijn voor de groep: hoe groter het
woord, hoe meer typerend; hoe donkerder het woord, hoe frequenter. De clusters errond tonen de typerende onderwerpen van Facebookberichten.
Het is dus niet verwonderlijk dat bedrijven socialemediaposts bestuderen om een idee te krijgen van iemands persoonlijkheid om vervolgens de auteur te proberen te overtuigen om tot een bepaalde aankoop over te gaan, gebruikmakend van die informatie. Het is een manier om reclame te personaliseren.

Omdat aanbevelingsalgoritmes ook steeds meer gebruikt worden op websites van online kranten en ook het resultaat van een zoekmachine steeds meer gepersonaliseerd wordt, is men best alert voor de filterbubbel. Als men onderhevig is aan een filterbubbel kan het beeld dat men heeft van de wereld misvormd zijn. Als men bv. wil leren over een onderwerp waar men niet vertrouwd mee is, dan kan men door zo’n bubbel een ongenuanceerd beeld krijgen.

Socialemediaplatformen en nieuwsorganisaties kijken op een andere manier naar het aanbieden van nieuws. Socialemediaplatformen halen hun inkomsten vooral uit reclame. Nieuwsorganisaties hebben een maatschappelijke rol te vervullen, denk maar aan de VRT die een openbare omroep is. Elk mediabedrijf doet zijn uiterste best om de lezer aan zich te binden. Behalve het personaliseren via nieuwsbrieven waarbij een gebruiker expliciet aangeeft wat zijn voorkeuren zijn, personaliseren ook nieuwsorganisaties al impliciet.
De online platformen van de ‘klassieke’ media doen immers steeds meer een beroep op de aanbevelingsalgoritmes en click bate-berichten.
Voor de democratie is het belangrijk dat de burgers geïnformeerd zijn over de verschillende standpunten die er heersen over een bepaald onderwerp, en dat ze inhoudelijk geïnformeerd zijn over maatschappelijk relevante thema’s.
Volgens recent wetenschappelijk onderzoek is er nog geen onmiddellijk gevaar voor de zogenaamde informatiebubbel, omdat de meeste mensen nog steeds de actualiteit volgen langs verschillende kanalen. Maar hoe meer het personaliseren zich doorzet, hoe reëler de filter bubble wordt. De maatschappij kan er alvast op anticiperen, wil ze de democratie veiligstellen.
Men zou kunnen inzetten op de ontwikkeling van een diversiteitsalgoritme, zodat de burgers ook online van divers nieuws worden voorzien. Een diversiteitsalgoritme biedt artikels aan waarvan de inhoud verschilt met wat de lezer reeds aanklikte. Zowel in Nederland, Engeland als België wordt reeds onderzocht hoe een dergelijk algoritme zou kunnen functioneren.
Het effect van zo’n algoritme mag echter niet overschat worden. Er is een overvloed aan nieuwsartikels, nieuws komt steeds sneller online, en er is gewoonweg geen tijd om alles te lezen. Men mag daarbij ook niet vergeten dat mensen eerder artikels aanklikken die in de lijn liggen met hun interesses en waarin ze hun eigen opvattingen bevestigd zien. Mensen vinden de algoritmes
die artikels aanbevelen aansluitend bij hun eerder leesgedrag, best wel handig. De lezers zullen dus aangemoedigd moeten worden om de artikels aanbevolen door een diversiteitsalgoritme toch te gaan lezen. 
Om een aanbevelingsalgoritme of een diversiteitsalgoritme te trainen, heeft men gelabelde data nodig. Het label moet weergeven tot welke categorie een artikel hoort, bijvoorbeeld sport, politiek of klimaat, politiek links of rechts. Dit labelen gebeurt deels door mensen, maar door de grote toevloed aan nieuwe berichten, wordt dit proces zoveel mogelijk geautomatiseerd. Men traint dus
ook NLP-algoritmes die nieuwe artikels kunnen labelen. Door de complexiteit van taal en taalbegrip is dit echter een zeer moeilijke opdracht. (Joris, 2021; Lieman, 2019)

Met NLP kan men bijvoorbeeld in teksten op sociale media nagaan of mensen zich positief of negatief uitlaten over bepaalde producten of bedrijven. Aan de Meer over sentimentanalyse en
auteursherkenning in hoofdstuk 5 en hoofdstuk 7. Uit iemands socialemediaposts kan men de interesses en de opinies van de auteur achterhalen, en misschien zelfs de natuur en de voorkeuren
van die persoon. Meer hierover in hoofdstuk 7.
Er zijn reeds stappen gezet om een persoonlijkheidsprofiel van iemand op te stellen, gebaseerd op socialemediaposts. Zo komt men ertoe diensten en producten aan te bevelen aan iemand of in te schatten voor wie die zou stemmen bij een aankomende verkiezing.

Aan de hand van de stijl van de tekst kunnen taaltechnologen achterhalen wie een bepaalde tekst schreef - de auteur laat immers een ‘stilistische vingerafdruk’ achter - of leiden ze persoonlijkheidskenmerken af op basis van taal (De Gussem & Daelemans, 2020).

![ct-schema](@learning-object/m_ct_impact_1/nl/3)
