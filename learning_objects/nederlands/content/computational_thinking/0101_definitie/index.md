---
hruid: ct_definitie
version: 3
language: nl
title: "Definitie"
description: "Definitie"
keywords: [""]
educational_goals: [
    {source: Source, id: id}, 
    {source: Source2, id: id2}
]
copyright: dwengo
licence: dwengo
content_type: text/markdown
available: true
target_ages: [12, 13, 14]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
content_location: example-location
estimated_time: 1
skos_concepts: [
    'http://ilearn.ilabt.imec.be/vocab/curr1/s-computers-en-systemen'
]
teacher_exclusive: true
---
# Definitie
In de kader 'Een definitie van computationeel denken' stellen we een definitie voor die voor Vlaamse leerkrachten als startpunt kan dienen.<br> 
Om tot deze definitie te komen hielden we rekening met de aspecten van 'computationeel denken' waarover een internationale consensus bestaat (zie hetvolgende leerobject 'Aandachtspunt: Consensus') en de definitie die meegegeven werd bij de Vlaamse eindtermen van de eerste graad (zie onderaan deze pagina).

<div class="alert alert-box alert-success">
<strong><h5>Een definitie van computationeel denken</h5></strong> 
    
_Computationeel denken is een methodologie om een complex probleem aan te pakken, op een manier dat een computer zou kunnen ingezet worden om het op te lossen._    

</div>

<div class="alert alert-box alert-success">
Computationeel denken steunt op <strong>vier basisconcepten: decompositie, abstractie, patroonherkenning en algoritmisch denken</strong>.
    
Voor een bepaald probleem zijn deze basisconcepten vaak verweven met elkaar. Computationeel denken houdt in dat het op te lossen probleem goed begrepen en geformuleerd wordt, er een oplossing bedacht wordt, er een algoritme opgesteld en (indien gewenst) geïmplementeerd wordt in de computer.

Een belangrijk aspect is het herkennen van problemen waarbij de computer inderdaad als hulpmiddel kan worden ingezet.

Voor sommige problemen is dit een efficiënte methodologie om tot een oplossing te komen, of leidt deze methodologie ertoe dat je gemakkelijker de computer kan inzetten om het probleem op te lossen. 
    
Het begrip 'computer' wordt gebruikt in de ruime zin van het woord: het geheel van hardware en software van computers, smartphones, tablets en andere informatieverwerkende systemen.     
</div>
    
De basisconcepten worden niet verduidelijkt in de uitgangspunten bij de eindtermen. Wij definiëren de basisconcepten in de volgende kader.

<div class="alert alert-box alert-success">
<strong>Decompositie</strong><br> 
Een probleem doordacht opsplitsen in goedgekozen deelproblemen, zodat elk deel afzonderlijk kan worden aangepakt, en een oplossing van het probleem gemakkelijker bekomen wordt. 

<strong>Abstractie</strong><br>
Negeren van informatie die niet nodig is om een probleem op te lossen. Bepaalde details verbergen om in grote lijnen over een probleem te kunnen nadenken.<br> 
Bij het aanpakken van complexe problemen is er nood aan abstractie omdat het redeneren vlotter verloopt zonder de ballast van irrelevante details. 

<strong>Patroonherkenning</strong><br> 
Achterhalen dat bepaalde aspecten van een probleem gelijkenissen vertonen, waardoor het vereenvoudigd kan worden.<br> 
Herkennen dat een probleem gelijkenissen vertoont met een eerder opgelost probleem. 

<strong>Algoritmisch denken</strong><br> 
Expliciteren van een reeks eenduidige instructies die stapsgewijs moeten worden uitgevoerd.<br> 
Inzien dat deze reeks van instructies en de volgorde ervan essentieel zijn om het gewenste resultaat op te leveren.
</div> 

Het volgende filmpje geeft je alvast een eerste idee van wat deze basisconcepten concreet kunnen betekenen.  

![](@youtube/https://www.youtube.com/embed/gcyPaABTWcQ "filmpje basisconcepten computationeel denken") 

Er zijn sinds 2019 verplichte minimale leerdoelen 'Computationeel denken en handelen' in het Vlaamse onderwijs. Men heeft in de uitgangspunten bij de eindtermen van de eerste graad hierbij ook een definitie geformuleerd - zie kader 'Definitie van computationeel denken en handelen bij de eindtermen' en erbij omschreven wat men daarmee beoogt.<br>

<div class="alert alert-box alert-secondary">
<strong><h5>Definitie van computationeel denken en handelen bij de eindtermen</h5></strong> 
<h5>(AHOVOKS, 2020)</h5> 

_Computationeel denken en handelen is een proces waarbij men tot output komt gebruikmakend van volgende technieken: herkennen van patronen (patroonherkenning) en veralgemenen (generalisering), opdelen van een probleem in deelproblemen (decompositie), abstraheren van de gegevens of het probleem zelf (abstractie), vormgeven van de oplossingsmethode (modelleren) en volgen van een vast stappenplan (algoritmen)._ 

</div>

<div class="alert alert-box alert-secondary">
Men had daarbij in gedachten om leerlingen "niet alleen digitale technologie te leren gebruiken, maar er ook voor te zorgen dat ze de onderlinge werking begrijpen".<br>
De leerdoelen over computationeel denken beogen: 
<ul><li>leerlingen een beter zicht te geven op complexe problemen;</li></ul>
<ul><li>hen de werking van een computer te laten begrijpen zodat ze die "in een later stadium kunnen inzetten als hulpmiddel om een probleem op te lossen";</li></ul>
<ul><li>leerlingen voor te bereiden op een leven in een snel veranderende wereld en hen te wapenen om kritisch te kunnen nadenken over de impact die technologie heeft op de privacy, werkgelegenheid en gezondheid.</li></ul>
    
<em> Dit sluit aan bij de 21ste-eeuwse vaardigheden, waaronder probleemoplossend denken en digitale vaardigheden, en bij de nood aan digitale vaardigheden om de andere 21ste-eeuwse vaardigheden te kunnen verwerven.</em>    
</div> 

#### Bronnen: 
AHOVOKS (2020). Uitgangspunten. Geraadpleegd op 26 mei 2022 via [https://onderwijsdoelen.be/uitgangspunten/4814](https://onderwijsdoelen.be/uitgangspunten/4814)
