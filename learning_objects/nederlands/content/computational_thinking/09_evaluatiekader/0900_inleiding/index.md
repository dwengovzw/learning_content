---
hruid: ct09_00
version: 3
language: nl
title: "Inleiding"
description: "Inleiding"
keywords: [""]
educational_goals: [
    {source: Source, id: id}, 
    {source: Source2, id: id2}
]
copyright: dwengo
licence: dwengo
content_type: text/markdown
available: true
target_ages: [12, 13, 14]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
content_location: example-location
estimated_time: 1
skos_concepts: [
    'http://ilearn.ilabt.imec.be/vocab/curr1/s-computers-en-systemen'
]
teacher_exclusive: true
---

# Computationeel denken van leerlingen evalueren

Computationeel denken kan in alle reguliere lessen aan bod komen. Telkens de leerlingen met een probleem geconfronteerd worden, kan computationeel denken een houvast bieden bij het zoeken naar een oplossing. Afhankelijk van de aard van het probleem zullen bepaalde concepten en handelingen van computationeel denken al dan niet aan bod komen.

De evaluatie zal dus moeten afgestemd worden op die concepten en handelingen, en door de grote variatie zal er dus ook een grote variatie aan evaluatievormen zijn. Afhankelijk van de duur en het belang van een opdracht kunnen er bv. meer of minder evaluatiemomenten zijn, en kan de soort en het karakter van de evaluatie bij elk evaluatiemoment verschillen. De wijze waarop computationeel denken wordt beoordeeld, moet worden afgestemd op de specifieke context waarbinnen de beoordeling wordt afgenomen (Weintrop et al., 2021). 

Een evaluatiemoment kan meerdere doelen voor ogen hebben (Weintrop et al., 2021):<br>
* leren bevorderen;
* een prestatie beoordelen;
* beoordelen of de leerdoelen van een curriculum behaald zijn.

Dit leerpad stelt een evaluatiekader voor.

* In het onderdeel 'Basisconcepten evalueren' worden de definitie van computationeel denken en de basisconcepten ervan herhaald, en wordt aan de hand van leerdoelen de link gemaakt tussen de concepten en de toepassing ervan. Leerkrachten krijgen te zien hoe ze de principes van computationeel denken bij hun leerlingen kunnen aanbieden en beoordelen, en hoe ze gerichtere feedback kunnen geven.
* In het onderdeel 'Evaluatie voorbereiden' worden computationele vaardigheden die leerlingen via leeractiviteiten kunnen verwerven, opgesomd. Deze dienen als basis om de leerdoelen van de leeractiviteit te bepalen, waarna de opdrachten voor leerlingen en de evaluatievormen worden gekozen. Deze informatie kan worden ingegeven in het sjabloon van de evaluatiefiche.
* In het onderdeel 'Evaluatieaanpak' ligt de focus op het verduidelijken van de kenmerken van de evaluatie zijnde 'complexiteit van de opdracht', 'evaluatiemomenten', 'wie evalueert?' en "karakter van de evaluatie". Bij invullen van de kenmerken in het sjabloon van de evaluatiefiche worden deze visueel weergegeven in een spinnenwebdiagram.
* In het onderdeel 'Evaluatievormen' is een overzicht te vinden van veelvoorkomende evaluatievormen en worden de populaire evaluatiemethoden in informaticaonderwijs extra uitgelegd.

-------------------
#### Bronnen
Weintrop, D., Rutstein, D., Bienkowski, M., McGee, S. (2021). Assessment of Computational Thinking. *Computational Thinking in Education*. Routledge. 
