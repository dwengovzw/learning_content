---
hruid: ct01_04
version: 3
language: nl
title: "Aandachtspunt: Transfer"
description: "Aandachtspunt: Transfer"
keywords: [""]
educational_goals: [
    {source: Source, id: id}, 
    {source: Source2, id: id2}
]
copyright: dwengo
licence: dwengo
content_type: text/markdown
available: true
target_ages: [12, 13, 14]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
content_location: example-location
estimated_time: 1
skos_concepts: [
    'http://ilearn.ilabt.imec.be/vocab/curr1/s-computers-en-systemen'
]
teacher_exclusive: true
---
# Aandachtspunten

## Transfer
Helaas wordt het meermaals verkondigd, maar beweren dat computationeel denken een vaardigheid is die leerlingen vanzelf overal zullen gaan toepassen, is geen goed idee. **Transfer gebeurt niet vanzelf**, maar moet expliciet deel uitmaken van de didactiek (Bocconi et al., 2016; Tedre & Denning, 2016; Guzdial, 2015). Binnen de onderwijskunde is de transfer van kennis van één vakgebied naar een ander, en van de theorie naar de praktijk, één van de belangrijkste uitdagingen. Het is geweten dat leerlingen leerstof, gezien in een bepaald vak, moeilijk transfereren naar een ander domein. Idealiter kunnen leerlingen hun inzichten overbrengen naar nieuwe contexten binnen en buiten de klas, maar dat is soms te hoog gegrepen (Kober et al., 2015).

Men maakt het onderscheid tussen 'nabije' en 'verre' transfer. 

* **Nabije transfer** slaat op het toepassen van kennis, aangeleerd in een bepaalde context, in een gelijkaardige context.

* **Verre transfer** gaat over het toepassen van kennis, aangeleerd in een bepaalde context, in een wezenlijk andere context, bijvoorbeeld transfer van één STEM-discipline naar een andere, of van de klas naar de ‘echte wereld’.

Er zijn wel factoren waarvan men vermoedt dat ze **transfer bevorderen**, zoals het inoefenen binnen een context, het expliciteren van overeenkomstigheden en meer inzicht in de concepten (Honey et al., 2014).

* Omdat we geleerde concepten die met elkaar verbonden zijn gemakkelijker terug kunnen ophalen in vergelijking met concepten die niet verbonden zijn, zou integratie effectief kunnen zijn.

* Door leerlingen expliciet te wijzen op de mogelijkheden van transfer, door bv. te wijzen op de overeenkomstigheden tussen twee problemen of te refereren aan een achterliggend concept, vergroot de kans dat de transfer plaatsvindt. Een zelfde concept op meerdere manier kunnen voorstellen en in verschillende disciplines, kan leren ook bevorderen.

* Goed gebruik van een wiskundige voorstelling kan voor een deel bepalen hoe goed leerlingen wetenschappelijke concepten doorgronden. Een zelfde concept op meerdere manier
kunnen voorstellen en in verschillende disciplines, kan leren ook bevorderen. Het is dus belangrijk dat leerlingen representaties van concepten kunnen vertalen van de ene discipline naar de andere. 


> **Het lesmateriaal van Dwengo versterkt de transfer van kennis en vaardigheden vanuit de klas naar de echte wereld door te werken met levensechte contexten.** We houden daarbij rekening met inzichten die voortvloeien uit wetenschappelijk onderzoek.<br>
> - Een dieper inzicht kan ook bekomen worden door bij de leerlingen meer interesse op te wekken voor de leerstof en door hun motivatie om te leren te laten stijgen, en dat nu net door te werken met maatschappelijk relevante contexten (Honey et al., 2014).<br>
> - Er zijn aanwijzingen dat leerstof aanbieden binnen geïntegreerde STEM-projecten kennis bij leerlingen kan verdiepen. Door concepten uit wetenschappen ook wiskundig te duiden, worden ze ruimer inzetbaar. Men maakt de verbindingen tussen de disciplines best expliciet en men heeft best aandacht voor de afzonderlijke disciplines. Hou er echter rekening mee dat meer integratie niet noodzakelijk beter is (Honey et al., 2014; Pearson, 2017). Er zijn aanwijzingen dat wiskunde het minst gebaat is bij geïntegreerde STEM-projecten (Honey et al., 2014) maar contexten werken wel motiverend en helpen om abstracte begrippen bij leerlingen te duiden. In het lesmateriaal van Dwengo is daar rekening mee gehouden, door toepassingen aan te bieden die potentieel het inzicht in reeds aangeleerde wiskunde versterkt.<br>
> - Het weldoordacht inzetten van computationele tools en vaardigheden kan helpen om leerinhouden van wiskunde en wetenschappen beter te begrijpen. Omgekeerd kan men in wiskunde en wetenschappen zinvolle contexten vinden om computationeel denken in toe te passen (Weintrop et al., 2016). Binnen een geïntegreerd STEM-project kan de wisselwerking tussen wiskunde/wetenschappen en computationeel denken, en omgekeerd tussen computationeel denken en wiskunde/wetenschappen, belicht worden.<br>
Door bv. digitale modellen te gebruiken kunnen concepten worden gevisualiseerd en gesimuleerd, wat kan leiden tot meer inzicht (Weintrop et al., 2016).<br>
> - De taal die gesproken wordt in de verschillende STEM-disciplines is niet dezelfde. Om leerlingen de transfer van kennis en vaardigheden te laten maken tussen verschillende STEM-disciplines, zal het belangrijk zijn om expliciet aan te geven welke begrippen naast elkaar staan, welke notaties voor gelijksoortige concepten worden gebruikt (Honey et al., 2014).<br>
> - Meer abstracte voorstellingen, symbolen en grafieken kunnen helpen om zaken uit verschillende domeinen naast elkaar te plaatsen. Daarbij leggen we in het bijzonder verbanden tussen (nieuwe) concepten uit de informatica en concepten uit wetenschappen, technologie en wiskunde.
> - Door vakoverschrijdend met een project van ‘AI Op School’ aan de slag te gaan, maken de leerkrachten niet alleen connecties tussen de verschillende STEM-disciplines, maar werken ze door de specifieke contexten ook aan mediawijsheid, burgerschap of cultuur. Bovendien maken ze kennis met praktijken om dergelijke atypische onderwerpen in hun lessen te verwerken. *‘KIKS’ is bijvoorbeeld zo opgebouwd dat de leerlingen als het ware in de huid van de wetenschapper kruipen.*<br> Zowel STEM-leerkrachten als leerkrachten van levensbeschouwelijke en humane vakken kunnen in dit kader inspiratie putten uit het lesmateriaal van ‘AI Op School’. We reiken heel wat concrete voorbeelden aan waarmee ook leerkrachten van levensbeschouwelijk en sociale vakken aan AI-topics kunnen werken. Leerkrachten wiskunde en wetenschappen kunnen uit ‘AI Op School’ ook materiaal halen om met hun leerlingen te werken aan onderzoekscompetenties of om programmeren te integreren in hun lessen. <br>Bij de projecten van ‘AI Op School’ is de setting een ‘tijdelijke’ setting die maatschappelijk relevant is, en waarin de leerlingen voor het eerst in contact komen met bepaalde concepten van artificiële intelligentie. De setting bepaalt welke items er worden behandeld en welke terminologie en kennis de leerlingen zullen verwerven. *In ‘KIKS’ maken leerlingen in de setting van planten en klimaatverandering kennis met de AI-techniek deep learning.* <br> *Het is belangrijk dat bij het uitvoeren van een ‘AI Op School’-project de opgedane terminologie en kennis ook worden toegepast in andere contexten, zoals het herkennen van handgeschreven cijfers en de zelfrijdende auto. Wanneer leerlingen bv. kennisgemaakt hebben met de *bias* in het neuraal netwerk van KIKS, dan is het belangrijk dat ook bias in andere AI-systemen wordt besproken, bv. diegene die worden ingezet voor HR of de strijd tegen criminaliteit.* <br>
>- De complexiteit van de praktijkcases mag de leerlingen uiteraard niet afleiden van de leerdoelen (Honey et al., 2014). Daarom bouwen we alle kennis stap voor stap op binnen modules. <br>
>- Het interdisciplinaire karakter van ‘AI Op School’ heeft een actieve koppeling tussen de modules en de verschillende vakdidactieken. Concreet zien we koppelingen met de vakdidactieken
engineering & technologie, informatica, wiskunde, biologie, bio-ingenieurswetenschappen en sociale wetenschappen. <br>*Engineering is bijvoorbeeld reeds aanwezig in het ‘KIKS’-project onder de vorm van het ontwerpen van de architectuur van een neuraal netwerk, te beginnen bij het allereerste netwerk geïnspireerd op het menselijk brein (link tussen biologie en engineering), tot het invullen van de dataset en het in acht nemen van de limieten van de rekenkracht. Technologie komt hier trouwens ook aan bod in de biologie in de vorm van een practicum microscopie over fotosynthese.*

-----
#### Bronnen 
Bocconi, S., Chioccariello, A., Dettori, G., Ferrari, A., & Engelhardt, K. (2016). *Developing computational thinking in compulsory education : implications for policy and practice.* Luxemburg: Publications Office of the European Union.<br>
Guzdial, M. (2015). Learner-Centered Design of Computing Education: Research on Computing for Everyone. *Synthesis Lectures on Human-Centered Informatics.*<br>
Honey, M., Pearson, G., & Schweingruber, H. (2014). *STEM Integration in K-12 Education: Status, Prospects, and an Agenda for Research.* Washington D.C.: The National Academies Press.<br>
Kober, N., Board on Science Education, Division of Behavioral and Social Sciences and Education, & National Research Council (2015). *Reaching Students: What Research Says About Effective Instruction in Undergraduate Science and Engineering.* Washington D.C.: The National Academies Press.<br>
Pearson, G. (2017). National academies piece on integrated STEM. *The Journal of Educational Research, 110*(3), 224-226. https://doi.org/10.1080/00220671.2017.1289781<br>
Tedre, M. & Denning, P. (2016). The Long Quest for Computational Thinking. *Proceedings of the 16th Koli Calling International Conference on Computing Education Research*, (pp. 120–129).
