---
hruid: ct07_03
version: 3
language: nl
title: "Computationeel denken"
description: "Computationeel denken"
keywords: [""]
educational_goals: [
    {source: Source, id: id}, 
    {source: Source2, id: id2}
]
copyright: dwengo
licence: dwengo
content_type: text/markdown
available: true
target_ages: [12, 13, 14]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
content_location: example-location
estimated_time: 1
skos_concepts: [
    'http://ilearn.ilabt.imec.be/vocab/curr1/s-computers-en-systemen'
]
teacher_exclusive: true
---

# Computationeel denken

Computationeel denken is dus gestoeld op wiskundig, logisch en algoritmisch denken, gecombineerd met inzichten uit de natuurwetenschappen, de technologie en de ingenieurswetenschappen. Het vertoont dan ook overeenkomstigheden met ‘andere’ manieren van denken (Denning & Tedre, 2019; Barr & Stephenson, 2011; Selby & Woollard, 2013). 
Bovendien **verandert de inhoud van de term** 'computationeel denken' mee met de ontwikkelingen in de computerwetenschappen, dus met ‘wat moderne computers kunnen’ en de verdere digitalisering van de maatschappij (Denning & Tedre, 2019). Ook het internet bv. beïnvloedt wat het computationeel denken inhoudt: grote hoeveelheden data, cloudcomputing, smartphones, een ongezien aantal gebruikers ...

> Wat moderne computers kunnen, verandert voortdurend, waardoor de problemen die met de computer opgelost kunnen worden, ook veranderen. Wat voorheen ondenkbaar was om met computers aan te pakken, kan plots binnen bereik liggen. Tegelijk worden telkens nieuwe aspecten aan het domein van computationeel denken toegevoegd.

Hoewel computationeel denken zijn oorsprong niet kent in de computerwetenschappen, is het wel een **essentiële praktijk voor een computerwetenschapper** (zie leerobject over de ‘Great Principles’). 

<div class="alert alert-box alert-success">
<strong><h5>Niet enkel voor computerwetenschappen!</h5></strong>
Computationeel denken is echter <strong>niet voorbehouden aan computerwetenschappers</strong> alleen. <br>
Computers hebben het wetenschappelijk onderzoek veranderd, zowel de exacte als de humane wetenschappen.<br>
Bovendien wordt de computer door een heleboel mensen gebruikt naast de computer- en andere wetenschappers. In zowat elk beroep komt er tegenwoordig een computer aan te pas. Ook in de vrije tijd is de computer aanwezig, voor dienstverlening, sociale media en ontspanning.    
</div>

 Bijna elk wiskundig of wetenschappelijk domein heeft een computationele tegenhanger:

* Historici doen met Natural Language Processing onderzoek naar de auteurs van oude teksten. 
* Juristen gebruiken algoritmes om snel documenten te doorzoeken. 
* Restaurateurs ontsluieren geheimen die vervat zijn in schilderijen. 
* Klimaatwetenschappers modelleren de klimaatverandering en simuleren verschillende  scenario’s voor de opwarming van de aarde. 
* Realistische beelden in games en animatiefilms zijn te danken aan steeds meer verfijnde computertechnieken.
* Archeologen gaan in digitale scans van het landschap op zoek naar sporen van archeologische objecten, zoals grafheuvels en prehistorische akkerbouwsystemen, of doen een beroep op een algoritme om nauwkeuriger en sneller het geslacht van een menselijk skelet te bepalen. 

> Bio-informatica en histoinformatics zijn twee voorbeelden van disciplines die hieruit ontstaan zijn.<br>

Het besef begint te rijpen onder wetenschappers van diverse vakgebieden dat ze m.b.v. computers zaken kunnen onderzoeken die vroeger niet uit te voeren waren, zoals onderzoek a.d.h.v. zeer grote datasets en het modelleren en simuleren van natuurwetenschappelijke fenomenen.

Bovendien wordt de computer ook door een heleboel mensen gebruikt naast de computer- en andere wetenschappers (Lowe & Brophy, 2017). 

* Er wordt ook computationeel gedacht in domeinen zoals de juridische wereld. 
* Geneesheren gebruiken chatbots voor het anamnesegesprek. Dankzij software wandelen architecten virtueel rond in de gebouwen die ze ontwerpen, nog voor die gebouwd zijn.

---

**optie 1**
**Computationeel denken gaat dus ook over het zien van de opportuniteiten die de computer biedt om aan (wetenschappelijk) onderzoek te doen, het efficiënter doen verlopen van processen, en het bespeuren van mogelijkheden om taken te automatiseren.**<br>
De computer wordt bv. ingezet om een maatschappelijk relevant probleem, zoals de klimaatverandering, beter te begrijpen. Het creatieve proces waarin men nadenkt over hoe men de computer voor al deze problemen inzet, is de essentie van computationeel denken. 

**optie 2**
**Computationeel denken gaat dus ook over:**

* **het zien van de opportuniteiten die de computer biedt om aan (wetenschappelijk) onderzoek te doen;**
* **het efficiënter doen verlopen van processen;**
* **het bespeuren van mogelijkheden om taken te automatiseren.**

De computer wordt bv. ingezet om een maatschappelijk relevant probleem, zoals de klimaatverandering, beter te begrijpen. Het creatieve proces waarin men nadenkt over hoe men de computer voor al deze problemen inzet, is de essentie van computationeel denken. 

---

Kortom: Niet iedereen verstaat hetzelfde onder ‘computationeel denken’.<br>
Iemands opleiding kan daar een rol in spelen, maar ook het beoogde doel beïnvloedt de manier waarop iemand computationeel denken aanwendt (Hemmendinger, 2010; Weintrop et al., 2016). 

Het gaat om het kunnen oplossen van de **eigen** problemen waarmee men geconfronteerd wordt (Hemmendinger, 2010). Computationeel denken gaat nu vooral om het denkvermogen "om op een effectieve manier met een computer de complexe problemen op te lossen waar mensen tegenaan lopen" (Lu & Fletcher, 2009). 

<div class="alert alert-box alert-success">
    Computationeel denken helpt om de werking van digitale toestellen en digitale toepassingen te begrijpen, maar gaat ook om het denkproces dat leidt tot het creëren ervan. Computationeel denken is zo spontaan uitgebreid met het zien waar en hoe de computer kan worden ingezet, en dat niet enkel door computerwetenschappers. Naarmate het domein van de computerwetenschappen zich verder ontwikkelt, zal ook het computationeel denken mee evolueren (Aho, 2011; Denning & Tedre, 2019; Selby & Woollard, 2013).
</div>

---

#### Bronnen

