---
hruid: ct_eindtermen4
version: 3
language: nl
title: "Andere sleutelcompetenties"
description: "Andere sleutelcompetenties"
keywords: [""]
educational_goals: [
    {source: Source, id: id}, 
    {source: Source2, id: id2}
]
copyright: dwengo
licence: dwengo
content_type: text/markdown
available: true
target_ages: [12, 13, 14]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
content_location: example-location
estimated_time: 1
skos_concepts: [
    'http://ilearn.ilabt.imec.be/vocab/curr1/s-computers-en-systemen'
]
teacher_exclusive: true
---

# Eindtermen

## Andere sleutelcompetenties

**Naast de eindtermen in de sleutelcompetentie ‘Digitale competentie en mediawijsheid’ zijn er nog andere eindtermen rond digitale vaardigheden, en in het bijzonder rond computationeel denken.**

**Informatiegeletterdheid** is opgenomen in een andere sleutelcompetentie, **‘Leercompetenties’**. Deze sleutelcompetentie bevat ook eindtermen rond 21ste-eeuwse vaardigheden, zoals zelfregulatie, samenwerken, communiceren en probleemoplossend denken (wat ook gelinkt is aan computationeel denken).
Informatiegeletterdheid zit er onder de bouwsteen ‘Geschikte (leer-)activiteiten, strategieën en tools inzetten om informatie digitaal en niet-digitaal kritisch te verwerven, beheren en verwerken rekening houdend met het beoogde leerresultaat en -proces’. Deze bouwsteen bevat leerdoelen die digitale vaardigheden en computationeel denken vereisen,
wat ook geldt voor een andere bouwsteen van deze sleutelcompetentie, nl. ‘Een (onderzoeks-)probleem (v)erkennen en een antwoord of oplossing zoeken gebruikmakend
van geschikte (leer-) activiteiten, strategieën en tools’. Een voorbeeld van zo’n eindterm is “De leerlingen voeren een onderzoekstechniek uit om
digitale en niet-digitale gegevens te verwerven in functie van een onderzoeksvraag”.<br>
In de eindtermen van de sleutelcompetentie ‘Leercompetenties’ wordt ook veel aandacht besteed aan **probleemoplossend denken en het communiceren errond**. De kennis die daarmee gepaard moet gaan, is o.a. _decompositie, het formuleren van problemen en genereren van ideeën, algoritmen opstellen en programmeren, data verzamelen, metingen doen, evaluatie en bijsturen, het toepassen van een iteratief proces en het toepassen van computationele vaardigheden_. De link met computationeel denken is hier onmiskenbaar aanwezig.

De sleutelcompetentie **‘Competenties inzake wiskunde, exacte wetenschappen en technologie’** bevat eindtermen rond wiskundige vaardigheden en rond STEM, die
zich goed lenen tot het verwerven van digitale en computationele vaardigheden. Dit gaat van het aanwenden van ICT-tools tot het onderhouden van een computer.

De vijf gebieden van het Europese ‘DigComp 2.1’ binnen digitale vaardigheden (informatie- en datageletterdheid, communicatie en samenwerking, het creëren van digitale inhoud, probleemoplossend denken en veiligheid) zijn duidelijk terug te vinden in de eindtermen.
