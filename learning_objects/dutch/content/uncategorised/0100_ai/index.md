---
hruid: un_ai
version: 3
language: nl
title: "Alomtegenwoordig"
description: "Alomtegenwoordig"
keywords: [""]
educational_goals: [
    {source: Source, id: id}, 
    {source: Source2, id: id2}
]
copyright: dwengo
licence: dwengo
content_type: text/markdown
available: true
target_ages: [12, 13, 14]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
content_location: example-location
estimated_time: 1
skos_concepts: [
    'http://ilearn.ilabt.imec.be/vocab/curr1/s-computers-en-systemen'
]
teacher_exclusive: true
---

# Alomtegenwoordig
Kunstmatige (KI) of artificiële intelligentie (AI) komt volop aan bod in de media. Populaire thema’s zijn: chatbots, zelfrijdende auto’s, virtuele assistenten, privacy en het verlies aan jobs. AI dringt meer en meer onze levens binnen en leidt nu al tot hervormingen in de dienstensector en de industrie. 

Stanford professor Andrew Ng noemt AI zelfs de nieuwe elektriciteit.

AI heeft inderdaad al succesvolle toepassingen: gezichtsherkenning in China om toegang te verlenen tot gebouwen, AI-systemen die specialisten evenaren in
de diagnose van huidkanker, AlphaGO Zero dat zelf go leerde spelen enkel door te spelen tegen zichzelf (Steels et al., 2017).

**Nieuwe technologieën veranderen de maatschappij en sommige doen dat op een zeer ingrijpende manier.** Volgens Gabriels (2019) "geven technologische ontwikkelingen mee vorm aan hoe wij de wereld zien en beïnvloedt technologie ons denken, gedrag en onze waarden en normen".

Het internet en de alomtegenwoordige smartphone hebben een grote invloed op de arbeidsmarkt, ons huishouden en de vrijetijdsbesteding, m.a.w. op ons dagdagelijks leven. Communicatietoepassingen en sociale media hebben de dienstverlening van de overheid en de bedrijven veranderd. Online shoppen, het massaal delen van foto’s, digitaal bankieren, een recept of een goedkopere energieleverancier opzoeken via het internet, een hotel boeken vanuit je luie zetel . . . Deze zaken zijn zo goed ingeburgerd dat een leven zónder haast ondenkbaar is.

De **impact** van AI zal mogelijk nog groter zijn dan de komst van het internet. AI is al aanwezig in het **dagelijks leven**: gezichtsherkenning op Facebook, Google Translate, vragen stellen aan Siri, suggesties op Netflix, in verzekeringsfirma’s triëren robots de inkomende e-mails, op bol.com staat een chatbot jou te woord,  spamfilters, betere navigatiesystemen . . . <br>
AI is echter ook al doorgedrongen in de juridische wereld, de gezondheidszorg en de journalistiek. Ook het onderwijs kan er niet aan ontsnappen; denk bv. aan learning analytics in het secundair onderwijs, en het gebruik van ChatGPT.
