---
hruid: aiz_computationeeldenken-v1
version: 3
language: nl
title: "Computationeel denken"
description: "Computationeel denken"
keywords: [""]
educational_goals: [
    {source: Source, id: id}, 
    {source: Source2, id: id2}
]
copyright: Copyright by Jerro
licence: Licenced by Jerro
content_type: text/markdown
available: true
target_ages: [12, 13, 14]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
content_location: example-location
estimated_time: 1
skos_concepts: [
    'http://ilearn.ilabt.imec.be/vocab/curr1/s-computers-en-systemen'
]
teacher_exclusive: true
---

# Computationeel denken

We leven in een technologische kennismaatschappij, snel veranderend door de aanhoudende ontwikkelingen in digitalisering, de niet te stoppen stroom aan informatie en de opkomst van artificiële intelligentie. Het is van belang dat mensen zich weerbaar en flexibel kunnen opstellen tegenover nieuwe digitale toepassingen. Weten hoe ze te gebruiken, is niet voldoende. **Computationeel denken is een werkwijze om de digitale wereld te begrijpen en erop in te grijpen.** Door inzichten te verwerven in de concepten die aan de basis liggen van de digitalisering, kan je de mogelijkheden, de beperkingen en de eventuele risico’s van deze toepassingen beter inschatten, wat ook de angst voor technologie wegneemt. Computationeel kunnen denken kan er zo voor zorgen dat je beter kan functioneren in en kan participeren aan de gedigitaliseerde maatschappij, en dat je de wisselwerking tussen technologische ontwikkelingen en de evoluties in de maatschappij begrijpt. 

> Het gaat om begrijpen welke impact de digitalisering heeft op jouw eigen leven en in de toekomst als burger gefundeerde beslissingen kunnen nemen. 

## Wat houdt computationeel denken in? 

De eindtermen voor het Vlaamse secundair onderwijs zijn vergezeld van een definitie van computationeel denken en handelen, te lezen in de kader ‘Definitie bij de uitgangspunten van de eindtermen‘. 

<div class="alert alert-box alert-success">
    <strong>Definitie bij de uitgangspunten van de eindtermen</strong><br>
    Computationeel denken en handelen is een proces waarbij men tot output komt gebruikmakend van volgende technieken: herkennen van patronen (patroonherkenning) en veralgemenen (generalisering), opdelen van een probleem in deelproblemen (decompositie), abstraheren van de gegevens of het probleem zelf (abstractie), vormgeven van de oplossingsmethode (modelleren) en volgen van een vast stappenplan (algoritmen).”
</div> 

In deze uitgangspunten wordt tevens verduidelijkt dat het om vaardigheden gaat die "leerlingen helpen om een beter overzicht te krijgen in **complexe problemen** [...] om de **werking van een computer** te begrijpen en [...] om de **computer te kunnen inzetten** als hulpmiddel om een probleem op te lossen".<br> 
Rekening houdend met deze definitie en wat er internationaal verstaan wordt onder computationeel denken, stellen wij de definitie in de kader 'Een *andere* definitie' voor. 

> https://onderwijsdoelen.be/uitgangspunten/4814

<div class="alert alert-box alert-success">
<strong>Een <em>andere</em> definitie</strong><br>
Computationeel denken is een methodologie om een complex probleem zo aan te pakken dat je een computer zou kunnen inzetten om het op te lossen.
</div> 

<div class="alert alert-box alert-success">
Computationeel denken steunt op vier basisconcepten: decompositie, abstractie, patroonherkenning en algoritmisch denken, maar omvat nog andere concepten en praktijken. 

Voor een bepaald probleem zijn deze basisconcepten vaak verweven met elkaar. Computationeel denken houdt in dat het op te lossen probleem goed begrepen en geformuleerd moet worden, er een oplossing moet bedacht worden, en een algoritme opgesteld en eventueel geïmplementeerd moet worden in de computer. 

Een belangrijk aspect is het herkennen van problemen waarbij het interessant is om de computer als hulpmiddel in te zetten. 

Voor sommige problemen is dit een efficïente methodologie om tot een oplossing te komen, of leidt deze methodologie ertoe dat je gemakkelijker de computer kan inzetten om het probleem op te lossen. 

Het begrip 'computer' wordt gebruikt in de ruime betekenis van het woord: het geheel van hardware en software van computers, smartphones, tablets en andere informatieverwerkende systemen.
</div> 

In beide definities worden vier basisconcepten van computationeel denken naar voren geschoven: decompositie, abstractie, patroonherkenning en algoritme. Over deze basisconcepten is er een internationale consensus. 

<div class="alert alert-box alert-success">
<strong>Definities van de basisconcepten</strong><br>

<ul><li><strong>Decompositie</strong></br>- Een probleem doordacht opsplitsen in goedgekozen deelproblemen, zodat elk deel afzonderlijk kan worden aangepakt, en een oplossing van het probleem gemakkelijker bekomen wordt.</li></ul> 
<ul><li><strong>Patroonherkenning</strong></br>- Achterhalen dat bepaalde aspecten van een probleem onderling gelijkenissen vertonen, waardoor het vereenvoudigd kan worden.<br>- Herkennen dat een probleem gelijkenissen vertoont met een eerder opgelost probleem.</li></ul> 
<ul><li><strong>Abstractie</strong></br>- Negeren van informatie die niet nodig is om een probleem op te lossen.<br>- Bepaalde details verbergen om in grote lijnen over een probleem te kunnen nadenken</li></ul> 

Bij het aanpakken van complexe problemen is er nood aan abstractie, omdat het redeneren vlotter verloopt zonder de ballast van irrelevante details. 

<ul><li><strong>Algoritmisch denken</strong></br>- Expliciteren van een reeks eenduidige instructies die stapsgewijs moeten worden uitgevoerd.<br>- Inzien dat deze reeks instructies en de volgorde ervan essentieel zijn om het gewenste resultaat op te leveren.</li></ul> 
</div>
Computationeel denken is echter niet beperkt tot deze basisconcepten, maar omvat nog andere concepten en praktijken, zoals problemen oplossen, debuggen, data representeren en modelleren ... 

> Je leest hier meer over in het leerpad op www.dwengo.org/computationeeldenken 

De definitie van Denning & Tedre benadrukt dit bredere beeld, zie kader 'Definitie van Denning en Tedre'. 

<div class="alert alert-box alert-success">
<strong>Definitie van Denning en Tedre</strong><br>
Denning en Tedre geven als definitie van computationeel denken (Denning & Tedre, 2019): 

<em>"Computational thinking is the mental skills and practices for<br>
<ul><li>designing computations that get computers to do jobs for us, and</li></ul>
<ul><li>explaining and interpreting the world as a complex of information processes."</li></ul>
</em> 

"Computationeel denken omvat de denkvaardigheden en de praktijken voor<br>
<ul><li>het ontwerpen van berekeningen en instructies die ervoor zorgen dat computers taken voor ons voltrekken, en</li></ul>
<ul><li>het uitleggen en het interpreteren van de wereld als een complex systeem van informatieprocessen."</li></ul>
</div> 