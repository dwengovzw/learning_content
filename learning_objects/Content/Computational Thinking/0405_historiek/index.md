---
hruid: CD_historiek6-v1
version: 3
language: nl
title: "Misconcepten"
description: "Misconcepten"
keywords: [""]
educational_goals: [
    {source: Source, id: id}, 
    {source: Source2, id: id2}
]
copyright: Copyright by Jerro
licence: Licenced by Jerro
content_type: text/markdown
available: true
target_ages: [12, 13, 14]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
content_location: example-location
estimated_time: 1
skos_concepts: [
    'http://ilearn.ilabt.imec.be/vocab/curr1/s-computers-en-systemen'
]
teacher_exclusive: true
---

# Historiek

## Misconcepten
Soms steken er misconcepten de kop op: men droomt ervan dat 
* computers alle taken zullen kunnen uitvoeren en alle problemen zullen kunnen oplossen; 
* men door te leren programmeren alle problemen zal kunnen aanpakken; 
* dat men computationeel kan denken zonder enig benul van de technische kant van computers en de mogelijkheden en beperkingen die daarmee gepaard gaan. 

De volgende feiten tonen dat zulke wensen niet reëel zijn. 
* Tientallen jaren geleden toonde Alan Turing al aan dat er problemen waren waarover een computer geen uitsluitsel kon geven. 

> Er is bewezen dat er voor het zogenaamde ‘Halting problem’ (of ‘Stop-probleem’) geen algoritme bestaat om het op te lossen: Stel dat er een computerprogramma en een invoerwaarde zijn gegeven. Bepaal of het programma met die invoer na een eindig aantal stappen stopt of niet. 

* Bovendien zijn er taken die een computer theoretisch gezien zou kunnen doen, maar die in werkelijkheid nooit kunnen worden uitgevoerd, omwille van de veel te lange rekentijd. Dus het is niet omdat men een algoritme gevonden heeft om een probleem aan te pakken, dat men ook daadwerkelijk tot de oplossing komt. Voor het zogenaamde handelsreizigersprobleem bv. bestaat het algoritme eruit om alle mogelijkheden een voor een te overlopen. Als er te veel mogelijkheden  zijn, duurt het veel te lang om een oplossing te vinden. Het is dus wachten op een meer efficiënt algoritme, maar men is niet zeker of er zo wel een bestaat. Wat men dan doet is gebruikmaken van een efficiënt die wel een goed resultaat geeft, maar waarvan men niet zeker kan zijn dat het de beste oplossing is. 

> Handelsreizigersprobleem: Gegeven zijn een aantal steden en de afstand ertussen. Vind de kortste weg die iedere stad één keer aandoet en eindigt bij de eerste stad. 

* Ook de complexe maatschappelijke problemen zoals de klimaatverandering kan een computer niet oplossen. De computer kan wel ingezet worden om de verschillende aspecten van de problemen beter te begrijpen, bv. door data te visualiseren, deelproblemen te modelleren en mogelijke oplossingen te simuleren. 

* Programmeren kan helpen om sneller tot een oplossing van een bepaald probleem te komen. Maar programmeren vraagt oefening en het bedenken van een oplossing voor een probleem kan niet zonder kennis over het domein waarbinnen het probleem zich situeert. 

* Enige technische kennis van de computer is onontbeerlijk voor computationeel denken. Voldoende weten over de technische kant is nodig om te kunnen inschatten wanneer een computer kan worden ingezet. De hardware van het computersysteem waarover men beschikt, kent zijn limieten: de hoeveelheid geheugen, de snelheid van de processor ... en daar moet men rekening mee houden. Een defect onderdeel van de hardware kan ervoor zorgen dat een computerprogramma niet naar behoren werkt. Naast de hardware is ook de software van belang: bv. voor het visualiseren van data moet gepaste software op het toestel geïnstalleerd zijn (Denning & Tedre, 2019). Bij het bedenken van oplossingen voor nieuwe problemen komt men soms tot de ontdekking dat de systemen die voorhanden zijn, ontoereikend zijn en dan moeten er nieuwe systemen uitgevonden worden (Aho, 2011).