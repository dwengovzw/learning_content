---
hruid: SRunplugged_Opdracht1-v1
version: 3
language: nl
title: SR unplugged Opdracht 1
description: Maak een gezicht
keywords: [sociale robot, activiteit]
educational_goals: [
    {source: Source, id: id}, 
    {source: Source2, id: id2}
]
copyright: Copyright by Jerro
licence: Licenced by Jerro
content_type: text/markdown
available: true
target_ages: [10, 11, 12, 13, 14]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
content_location: example-location
estimated_time: 20
skos_concepts: [
    'http://ilearn.ilabt.imec.be/vocab/curr1/c-andere-talen', 
    'http://ilearn.ilabt.imec.be/vocab/ondniv/sec-gr2-doorstroom-aso'
]
teacher_exclusive: true
---

## Maak een gezicht

![gezichtje](embed/gezichtje.png "gezichtje")

Programmeer gelaatsuitdrukkingen op een robotgezicht en simuleer emoties. Je doet dit zonder computer. Programmeer het zodanig dat het kan reageren op verschillende geluiden (vervelend, leuk, plots) en verschillende emoties kan tonen (verdrietig, blij, verrast).  Bedenk vervolgens nog enkele andere gelaatsuitdrukkingen en programmeer regels om het gezicht met de nieuwe uitdrukkingen op geluiden te laten reageren.

### Voorbereiding

Bekijk zeker het volgende filmpje en maak de onderdelen van het gezicht op voorhand klaar uit een stuk karton.


![](@youtube/https://www.youtube.com/embed/7S3_QkAMi3Y "voorbereiding maak een gezicht")


### Werkwijze


**Voorbereiding**

1. Maak de onderdelen van het gezicht voor aanvang van de sessie. De ogen en wenkbrauwen kunnen gemaakt worden van hard karton bedekt met zelfklevend plastic of gelijmd op gekleurd papier. 

2. De mond is gemaakt van 4 lange buizen (bv. van inpakpapier of PVC). Deze bind je samen in een lus door er draad of touw door te steken. Dit moet je gemakkelijk in gebogen vormen en in een cirkel kunnen buigen. Kleur het felrood met gekleurd papier of zelfklevend plastic.


**Het gezicht instellen**

1. Laat zes vrijwilligers naar voren komen. Zij zullen de verschillende delen van het robotgezicht bedienen door de instructies van het programma te volgen. De rest van de groep maakt geluiden waarop de robot reageert. Als je de activiteit langer laat duren, kan je de vrijwilligers die het robotgezicht bedienen, elkaar laten afwisselen. Je kan zelfs 2 gezichten tegelijk laten maken als je er meer deelnemers bij wilt betrekken.

2. Geef de twee langste vrijwilligers elk een wenkbrauw en laat ze een paar meter uit elkaar gaan staan. Zij moeten de wenkbrauwen vrij hoog houden. Idealiter staat er een blinde muur achter hen als achtergrond voor het gezicht. Geef vervolgens nog twee vrijwilligers elk een open en een toegeknepen oog. Ze knielen voor de eerste twee en houden de vernauwde ogen onder de wenkbrauwen. De wijd open ogen worden achter de rug gehouden totdat ze nodig zijn.  Tot slot knielen de laatste twee mensen en houden de zijkanten van de mond vast.


**Het gezicht besturen**

1. Nu heb je een robotgezicht. Wijs erop dat het niets nuttigs zal doen zonder te volgen regels, zonder een programma. Je zou instructies kunnen opstellen voor het volledige gezicht, maar het is makkelijker om het te bekijken als verschillende, kleinere objecten (twee ogen, twee wenkbrauwen en twee kanten van de mond) elk met hun eigen, onafhankelijke regels.

2. Geef elke persoon in het gezicht de bijbehorende instructies voor het besturen van hun object. Ze staan op het einde van deze activiteit. Ze zijn gemaakt van ALS-DAN regels:

![regels](embed/regels.png "regels")

3. Leg uit dat ze moeten luisteren naar de geluiden van het publiek en dan de corresponderende actie moeten uitvoeren. De wenkbrauwen kunnen ze zo hoog houden als ze willen en verlagen tot net boven de ogen. De ogen kunnen wijd open of toegeknepen zijn. De mond kan in het midden naar beneden of naar boven wijzen of de twee buizen die elke persoon vasthoudt, kunnen worden geopend. De regels vertellen hen in welke stand ze moeten staan, afhankelijk van de geluiden die ze horen.

4. Leg vervolgens uit aan het publiek wat zij moeten doen. Wanneer je het hen zegt, moeten ze ofwel een afschuwelijk geluid maken (zo afschuwelijk mogelijk), een mooi geluid maken, of plots boe roepen. Jij vertelt het publiek wat te doen d.m.v. kaarten (flash cards) zodat de personen die het gezicht bedienen enkel kunnen reageren op het geluid en niet op wat jij zegt. Zie figuren 2 – 4 voor de soorten gezichten die je zou moeten krijgen.

5. Hou enkele oefenrondes waarbij je zegt wat er op de kaart staat, zodat de personen die het gezicht bedienen het in de vingers krijgen, terwijl jij controleert. Doe daarna een echte ronde, waarbij je de kaarten gebruikt om het publiek te tonen wat ze moeten doen. Wissel deze kaarten willekeurig af. Je kan dit doen met verschillende leerlingen als je tijd hebt en als je wilt dat iedereen eens het gezicht bestuurt.


**Het gezicht programmeren**

1. De volgende uitdaging is het programmeren van het gezicht. Splits de kinderen op in groepen van zes en laat elke groep maximaal drie nieuwe gelaatsuitdrukkingen naar keuze bedenken (bv. knipogen). Laat ze eventueel elk om beurt hun emotie uitbeelden zodat de anderen een beter idee krijgen van de gelaatsuitdrukking. Wijs erop dat de linker- en rechterkant van het gezicht verschillende regels kunnen hanteren en dat ze dus verschillende dingen kunnen doen. Ze kunnen ook nieuwe posities creëren zoals schuine wenkbrauwen of gesloten ogen.

2. Daarna moeten ze de verschillende gelaatsuitdrukkingen van het gezicht tekenen. Dit is belangrijk omdat er exacte posities en vormen van wenkbrauwen, ogen en mond bepaald kunnen worden. Daarna moeten ze een geluid bedenken (of iets dat in het publiek te zien is) dat ertoe kan leiden om die bepaalde emoties of gelaatsuitdrukkingen te tonen.

3. Ten slotte moeten ze één van deze gelaatsuitdrukkingen kiezen om toe te voegen aan het programma van het gezicht. Ze moeten een kaart (flash card) creëren voor de gelaatsuitdrukking die het publiek vertelt wat het moet doen. Ze moeten een ALS-DAN regel opstellen voor de gelaatsuitdrukking, gebaseerd op de vorm van degene die al op de kaarten staan. Voor elk van de zes voorwerpen is er één regel nodig. Een mogelijk voorbeeld van zo’n regel is: “ALS saai geluid DAN gesloten” voor het linkeroog. De extra regels voeg je dan toe aan de bestaande regels, en een kopie van deze instructies wordt dan gegeven aan elke groep.

4. Elke groep kan dan om de beurt het gezicht besturen met hun aangepaste regels.

5. Rond af door samen te vatten van wat ze hebben gedaan: een programma schrijven, dat lijkt op een programma dat men zou gebruiken om een echt gezicht te bedienen, objectgeoriënteerd programmeren en de mens-computer-interactie van de toekomst onderzoeken.


**Variaties en uitbreidingen**

1. Voor een langere sessie kun je de groep zelf de delen van het gezicht laten maken van vooraf voorbereide vormen.

2. Je kan de groep ook extra delen van het gezicht laten toevoegen, zoals een tong en gesloten ogen, als je daarmee de beoogde emoties beter kan uitbeelden.

3. De groep kan ook regels schrijven om het gezicht op andere dingen dan geluid te laten reageren. Zo zou je bijvoorbeeld twee gezichten kunnen hebben die elkaar aanstaren, waarbij het ene reageert op geluid, en het andere het eerste nadoet. Als het ene glimlacht, dan glimlacht het tweede ook.
