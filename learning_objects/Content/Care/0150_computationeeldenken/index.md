---
hruid: aiz_computationeeldenken-v1
version: 3
language: nl
title: "Computationeel denken"
description: "Computationeel denken"
keywords: [""]
educational_goals: [
    {source: Source, id: id}, 
    {source: Source2, id: id2}
]
copyright: Copyright by Jerro
licence: Licenced by Jerro
content_type: text/markdown
available: true
target_ages: [12, 13, 14]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
content_location: example-location
estimated_time: 1
skos_concepts: [
    'http://ilearn.ilabt.imec.be/vocab/curr1/s-computers-en-systemen'
]
teacher_exclusive: true
---

# Computationeel denken

We leven in een technologische kennismaatschappij, snel veranderend door de aanhoudende ontwikkelingen in digitalisering, de niet te stoppen stroom aan informatie en de opkomst van artificiële intelligentie. Het is van belang dat mensen zich weerbaar en flexibel kunnen opstellen tegenover nieuwe digitale toepassingen. Weten hoe ze te gebruiken, is niet voldoende. **Computationeel denken is een werkwijze om de digitale wereld te begrijpen en erop in te grijpen.** Door inzichten te verwerven in de concepten die aan de basis liggen van de digitalisering, kan je de mogelijkheden, de beperkingen en de eventuele risico’s van deze toepassingen beter inschatten, wat ook de angst voor technologie wegneemt. Computationeel kunnen denken kan er zo voor zorgen dat je beter kan functioneren in en kan participeren aan de gedigitaliseerde maatschappij, en dat je de wisselwerking tussen technologische ontwikkelingen en de evoluties in de maatschappij begrijpt. 

> Het gaat om begrijpen welke impact de digitalisering heeft op jouw eigen leven en in de toekomst als burger gefundeerde beslissingen kunnen nemen. 

## Wat houdt computationeel denken in? 

De eindtermen voor het Vlaamse secundair onderwijs zijn vergezeld van een definitie van computationeel denken en handelen, te lezen in de kader ‘Definitie bij de uitgangspunten van de eindtermen‘. 

<div class="alert alert-box alert-success">
    <strong>Definitie bij de uitgangspunten van de eindtermen</strong><br>
    Computationeel denken en handelen is een proces waarbij men tot output komt gebruikmakend van volgende technieken: herkennen van patronen (patroonherkenning) en veralgemenen (generalisering), opdelen van een probleem in deelproblemen (decompositie), abstraheren van de gegevens of het probleem zelf (abstractie), vormgeven van de oplossingsmethode (modelleren) en volgen van een vast stappenplan (algoritmen).”
</div> 

In deze uitgangspunten wordt tevens verduidelijkt dat het om vaardigheden gaat die "leerlingen helpen om een beter overzicht te krijgen in **complexe problemen** [...] om de **werking van een computer** te begrijpen en [...] om de **computer te kunnen inzetten** als hulpmiddel om een probleem op te lossen".<br> 
Rekening houdend met deze definitie en wat er internationaal verstaan wordt onder computationeel denken, stellen wij de definitie in de kader 'Een *andere* definitie' voor. 

> https://onderwijsdoelen.be/uitgangspunten/4814

<div class="alert alert-box alert-success">
<strong>Een <em>andere</em> definitie</strong><br>
Computationeel denken steunt op vier basisconcepten: decompositie, abstractie, patroonherkenning en algoritmisch denken, maar omvat nog andere concepten en praktijken. 

Voor een bepaald probleem zijn deze basisconcepten vaak verweven met elkaar. Computationeel denken houdt in dat het op te lossen probleem goed begrepen en geformuleerd moet worden, er een oplossing moet bedacht worden, en een algoritme opgesteld en eventueel geïmplementeerd moet worden in de computer. 

Een belangrijk aspect is het herkennen van problemen waarbij het interessant is om de computer als hulpmiddel in te zetten. 

Voor sommige problemen is dit een efficïente methodologie om tot een oplossing te komen, of leidt deze methodologie ertoe dat je gemakkelijker de computer kan inzetten om het probleem op te lossen. 

Het begrip 'computer' wordt gebruikt in de ruime betekenis van het woord: het geheel van hardware en software van computers, smartphones, tablets en andere informatieverwerkende systemen.
</div> 

In beide definities worden vier basisconcepten van computationeel denken naar voren geschoven: decompositie, abstractie, patroonherkenning en algoritme. Over deze basisconcepten is er een internationale consensus. 

Computationeel denken is echter niet beperkt tot deze basisconcepten, maar omvat nog andere concepten en praktijken, zoals problemen oplossen, debuggen, data representeren en modelleren ... 

> Je leest hier meer over in het leerpad op www.dwengo.org/computationeeldenken 

De definitie van Denning & Tedre benadrukt dit bredere beeld, zie kader 'Definitie van Denning en Tedre'. 

<div class="alert alert-box alert-success">
<strong>Definitie van Denning en Tedre</strong><br>
Denning en Tedre geven als definitie van computationeel denken (Denning & Tedre, 2019): 

<em>"Computational thinking is the mental skills and practices for<br>
<ul><li>designing computations that get computers to do jobs for us, and</li></ul>
<ul><li>explaining and interpreting the world as a complex of information processes."</li></ul>
</em> 

"Computationeel denken omvat de denkvaardigheden en de praktijken voor<br>
<ul><li>het ontwerpen van berekeningen en instructies die ervoor zorgen dat computers taken voor ons voltrekken, en</li></ul>
<ul><li>het uitleggen en het interpreteren van de wereld als een complex systeem van informatieprocessen."</li></ul>
</div> 

## Project 'AI in de Zorg' 

In het project ‘AI in de Zorg’ ga je in op dat brede plaatje. Je zal data representeren op een geschikte manier om een zorgverlener te helpen bij het stellen van een diagnose of het bepalen van een behandeling. Je zoekt dus een oplossing voor een probleem waar een mens mee geholpen is. 

**Het creatieve proces waarin je nadenkt over hoe je de computer voor problemen zoals deze inzet, is de essentie van computationeel denken.**<br> 
Soms komt het voor dat je een bepaalde taak door een computer wil laten doen, maar dat daarvoor nog geen geschikt systeem bestaat. Computationeel denken houdt dan ondermeer het volgende in: **je bewust zijn van de beperkingen van het computersysteem dat je ter beschikking hebt, de mogelijkheden van de te gebruiken software en hardware kennen, nadenken over waarom bestaande systemen ontoereikend zijn en het ontwerpen van nieuwe systemen.**<br> 
In hoofdstuk 3 zag je bv. dat er verschillende soorten grafen bestaan. Een adequate voorstelling van een probleem vereist dat de graaf aspecten die relevant zijn voor het probleem visualiseert. Als je dat niet met een van de gekende type grafen kunt waarmaken, dan ga je op zoek naar een type grafen dat wel geschikt is, of is het misschien nodig dat je een nieuw type grafen bedenkt.<br> 
In hoofdstuk 4 kreeg je voorbeelden voorgeschoteld van hoe een specifiek type van grafen, de beslissingsboom, gebruikt wordt in de gezondheidszorg. De binaire beslissingsboom is een **abstracte voorstelling van de te volgen strategie bij het oplossen van het betreffende probleem**. Om het probleem op te lossen, dien je de beslissingsboom te doorlopen van wortel tot blad; de beslissingsboom visualiseert het te volgen algoritme: begin in de wortel, beantwoord de opeenvolgende ja-neevragen tot je in het blad aankomt dat je de beslissing geeft.<br> 
In hoofdstuk 7 ga je zelf aan de slag met **Python** om vertrekkende van gelabelde data automatisch een beslissingsboom te laten genereren. Eerst doe je dat a.d.h.v. een geleid voorbeeld. Nadien ga je aan de slag met andere datasets. Daarbij is het van belang de **patronen** in het geleid voorbeeld te herkennen, zodat je de gekende oplossing voor het probleem uit het voorbeeld op een efficiënte manier kan aanpassen om snel tot de oplossing van het nieuwe probleem te komen. 

## Unplugged voorbeeld 'Locked-insyndroom' 

Op de website van AI Op School vind je een unplugged voorbeeld van computationeel denken uit de zorgwereld, nl. een voorbeeld over het locked-insyndroom. 

> Een unplugged voorbeeld is een voorbeeld waarvoor geen computer nodig is. 

Dat voorbeeld (met dank aan Paul Curzon) maakt duidelijk dat computationeel denken om mensen gaat, en dat men bij het ontwerpen van de oplossing van een probleem best de persoon betrekt voor wie het bedoeld is. Het illustreert ook dat een bestaande oplossing door computationeel te denken misschien efficiënter kan gemaakt worden. 

> Zie aiopschool.be/zorg en het leerpad ‘Locked-in’ op dwengo.org/computationeeldenken