---
hruid: aiz_etwiskundezorg-v1
version: 3
language: nl
title: "Verwerking in het project"
description: "Verwerking in het project"
keywords: [""]
educational_goals: [
    {source: Source, id: id}, 
    {source: Source2, id: id2}
]
copyright: Copyright by Jerro
licence: Licenced by Jerro
content_type: text/markdown
available: true
target_ages: [12, 13, 14]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
content_location: example-location
estimated_time: 10
skos_concepts: [
    'http://ilearn.ilabt.imec.be/vocab/curr1/s-computers-en-systemen'
]
teacher_exclusive: true
---
# Wiskunde 
## Eindtermen wiskunde en het '*AI in de Zorg*'-project 

*Eindterm 6.5/6.6 - Teken- en rekenregels van bewerkingen - Met context* 

Bij de formule van de gini-index gebruiken de leerlingen de bewerking ‘product’ en passen ze de tekenregels toe. 


*Eindterm 6.8/6.9 - Verband tussen tabel, grafiek en functievoorschrift, input-output model - Met context* 

Om de formule op te stellen van de gini-index stellen de leerlingen eerst drie punten van een functie voor in een assenstelsel en tekenen ze een mogelijke grafiek voor de functie. Door de vorm van de grafiek van de functie in te schatten kunnen ze dan het functievoorschrift bepalen. A.d.h.v. dat functievoorschrift kunnen ze de waarde van p (input) invoeren en de gini-index (output) bekomen. 


*Eindterm 6.10 (Dubbele finaliteit) - Kenmerken van een functie - Met context* 

Bij het opstellen en interpreteren van de gini-index, houden de leerlingen rekening met de nulwaarden, het stijgen en dalen, het maximum van de betrokken functie. Ze hebben dat ook moeten doen bij het met de hand schetsen van de grafiek vanuit de tabel. 


*Eindterm 6.11 (Finaliteit doorstroom) - Voorschrift van een tweedegraadsfunctie bepalen - Met context* 

De leerlingen stellen het functievoorschrift op van de bergparabool die correspondeert met de gini-index. Ze doen dat a.d.h.v. de grafiek waarbij de coördinaten van de top gekend zijn.<br>
Bij het opstellen en interpreteren van de gini-index, houden de leerlingen rekening met de nulwaarden, de symmetrie-as, de top, en het feit dat het een bergparabool is. 


*Eindterm 6.13 (Finaliteit doorstroom) - Kenmerken van een functie - Met context* 

Bij het opstellen en interpreteren van de gini-index, houden de leerlingen rekening met de nulwaarden, het stijgen en dalen, het maximum van de betrokken functie en de symmetrie-as. Ze hebben dat ook moeten doen bij het met de hand schetsen van de grafiek vanuit de tabel. 


*Eindterm 6.12/6.18 - De verdeling van een grootheid in een dataset - Met context* 

De leerlingen zetten met Pythoncode de categorische gegevens in de aangereikte datasets om naar numerieke gegevens, om compatibel te zijn met de gebruikte Python-functies. De leerlingen krijgen tamelijk wat datasets met ‘echte’ data voorgeschoteld.<br> 
Deze data kunnen eventueel gebruikt worden om absolute en relatieve frequentie, staafdiagram, dotplot, cirkeldiagram, lijndiagram, histogram, boxplot,rekenkundig gemiddelde, mediaan, kwartiel en interkwartielafstand in te oefenen. 


*Eindterm 6.17 (Finaliteit doorstroom) - Grafen - Met context* 

De leerlingen maken kennis met grafen. Wat is: een graaf, een knoop, een boog, een wandeling, een pad, een cykel, een samenhangende graaf, en een boom? De leerlingen sporen wandelingen en paden op in grafen.<br>
Beslissingsbomen zijn gerichte grafen. In het ’AI in de Zorg’-project wordt de beslissingsboom dient als oplossing voor een maatschappelijk relevant probleem binnen een zorgcontext.<br>
De leerlingen gaan aan de slag met een verdeel-en-heersalgoritme om een beslissingsboom te ontwikkelen vanuit data. 


*Eindterm 6.20 (Finaliteit doorstroom) - Logische uitdrukkingen - Met context* 

De leerlingen vertalen een pad in een beslissingsboom naar een logische uitspraak in symbolen en naar een uitspraak in woorden. De leerlingen moeten daarvoor de betekenis van negatie, conjunctie, disjunctie en implicatie kennen. 


*Eindterm 6.13/6.22 - Een probleem mathematiseren en demathematiseren, beargumenteren - Met context* 

De leerlingen gaan aan de slag met een dataset om inzicht te krijgen in een medisch probleem: welke parameters zijn van belang voor (de evolutie van) dat medisch probleem? Een beslissingsboom biedt een oplossing voor dat probleem. Eens die beslissingsboom is opgesteld, beschikken de leerlingen over een systeem dat hen toelaat om bij een nieuwe patiënt de waarden van de parameters in te geven en bv. te voorspellen in welke diagnose die parameters zich vertalen of hoe een medische situatie zal evolueren.<br>
De leerlingen zien in dat een uitvoer van een beslissingsboom transparant is. 