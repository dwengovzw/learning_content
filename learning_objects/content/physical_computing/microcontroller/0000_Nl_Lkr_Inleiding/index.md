---
hruid: pc_micro_inleiding
version: 3
language: nl
title: "Inleiding"
description: "Inleiding"
keywords: ["Microcontroller"]
educational_goals: [
    {source: Source, id: id}, 
    {source: Source2, id: id2}
]
copyright: dwengo
licence: dwengo
content_type: text/markdown
available: true
target_ages: [12, 13, 14]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
content_location: example-location
estimated_time: 1
skos_concepts: [
    'http://ilearn.ilabt.imec.be/vocab/curr1/s-computers-en-systemen'
]
teacher_exclusive: true
---

# Inleiding
In dit leerpad leren jullie de basis van het microcontrollerprogrammeren aan de hand van een praktisch probleem: het project. We voorzien twee inleidende practica en enkele inleidende filmpjes die de basisconcepten uitleggen. Daarna gaan jullie aan de slag met één van de volgende die projecten:

1. De accelerometer
2. De tekentafel
3. Het infrarood-spel

## Evaluatie

Concreet zijn er vier aspecten voor dit project waarop jullie beoordeeld worden.

1. Code
2. Presentatie
3. Projectdemonstratie
4. Verslag

Voor elk aspect kan je in de Rubric tabel terecht voor de criteria die geëvalueerd worden. Dit vraag je best nog eens na bij je leerkracht!

## Code
De code die jullie schrijven voor je project wordt beoordeeld. Als programmeur is het belangrijk om niet enkel werkende code te schrijven, maar ook **kwalitatieve** code. Hieronder verstaan we onder andere: 

* **Documentatie** bij code;
* **Leesbaarheid** van de code;
* **Structuur** die logisch en modulair is;
* **Efficiëntie**: hou rekening dat je op een 8-bit platform werkt met beperkte rekenkracht en geheugen.

> Indienen: Maak een *.zip* van je volledige project met naam: *voornaam1achternaam1_voornaam2achternaam2_projectnaam.zip*

> **Tip**: Gebruik een subversion systeem zoals *Github* om jullie codeproces bij te houden. Zie bijvoorbeeld deze korte uitleg om snel van start te geraken.

## Presentatie

Op het einde van semester presenteren jullie het resultaat van jullie project. De presentatie duurt maximaal **8 minuten**. Na de presentatie is er 4 minuten voorzien voor vragen van medestudenten en begeleiders.

In het publiek zullen medestudenten zitten die een ander project hebben gedaan. Leer hen zoveel mogelijk bij over de **unieke aspecten en uitdagingen** van jullie project.

Een aantal tips voor een goede presentatie:

* Bouw de presentatie logisch op, bijvoorbeeld:
    * Begin: schets de context
    * Midden: leg jullie aanpak uit
    * Einde: duidelijke conclusie
* Focus op jullie **eigen aanpak** en design keuzes.
* Zet (bijna) **geen code** in je slides, dit is moeilijk te volgen. Gebruik liever figuren, schema's of filmpjes.

## Projectdemonstratie

Na de presentatie, krijgen jullie de tijd om jullie project te demonstreren. Zorg dat hier jullie harde werk en belangrijkste **realisaties** op een vlotte manier getoond worden.

## Verslag

Naast de code, dienen jullie ook een verslag in op het einde van het semester. Het verslag is maximaal **12 pagina's**. Het is de bedoeling dat jullie op een **conceptueel** niveau de werking en verschillende aspecten van het project uitleggen.

Zorg dat de structuur van jullie verslag gelijkaardig is aan deze:

* **Introductie**: schets de **context** en leg uit wat de lezer in het verslag moet verwachten;
* **Midden**: secties die dieper ingaan op verschillende aspecten van jullie project;
* **Conclusie**: vat de **hoofdpunten** nog eens samen die de lezer zeker moet onthouden en bespreek toekomstig werk.

Leg onder andere uit: 

* Het **gebruik** en de **werking** van jullie applicatie;
* De gebruikte **hardware** (o.a. met specificaties) en hoe die aangesloten is. Op basis van deze uitleg zou je project reproduceerbaar moeten zijn;
* De **uitdagingen**, welke **keuzes** jullie maakten en de **uitwerking** daarvan;
* **Motiveer** je keuzes, o.a. met metingen, experimenten of referenties;
* Bespreek ook eerlijk eventuele keuzes die achteraf fout bleken;
* **Concepten** (bv. timings) en **algoritmes** a.d.h.v. schema's en figuren;
* **Optimalisaties** (bv. om data-geheugen te besparen) of analyses van gebruikte klokcycli;
* Openstaande problemen en mogelijke verbeteringen.

Wat je niet hoeft uit te leggen: 

* Grote stukken C code en opsommingen van de geschreven functies. Het verslag dient niet als code documentatie;
* Een uitgebreide herhaling van de basisconcepten uit de practica (leg niet uit wat een timer of prescaler is, maar bv. wel hoe je die gebruikt in jullie applicatie).

Zorg er ook voor dat: 

* Er een **voorblad** is met titel, namen etc.;
* De **layout** verzorgd en consistent is;
* Jullie **taalgebruik** professioneel is;
* Het verslag ingediend wordt als **PDF** bestand

Bekijk zeker ook de **Rubric** om te zien hoe het verslag verbeterd wordt.