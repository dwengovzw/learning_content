---
hruid: cb_chatbot2
version: 3
language: nl
title: "Soorten chatbots"
description: "Soorten chatbots"
keywords: ["voorbeeld", "voorbeeld2"]
educational_goals: [
    {source: Source, id: id}, 
    {source: Source2, id: id2}
]
copyright: dwengo
licence: dwengo
content_type: text/markdown
available: true
target_ages: [14, 15, 16, 17, 18]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
estimated_time: 10
skos_concepts: [
    'http://ilearn.ilabt.imec.be/vocab/curr1/s-digitale-media-en-toepassingen', 
    'http://ilearn.ilabt.imec.be/vocab/curr1/s-computers-en-systemen', 
    'http://ilearn.ilabt.imec.be/vocab/curr1/s-stem-onderzoek', 
    'http://ilearn.ilabt.imec.be/vocab/curr1/s-wiskunde-modelleren-en-heuristiek'
]
teacher_exclusive: true
---

# Soorten chatbots

## Softwaresystemen
Chatbots zijn softwaresystemen die kunnen interageren met mensen via getypte tekstboodschappen. Dit gebeurt via spontane tekst in natuurlijke taal. Een chatbot
is dus niets anders dan een robot waarmee je kan chatten, een geautomatiseerd digitaal systeem waarmee je in dialoog kunt treden.

Chatbots worden voor verschillende doeleinden ingezet, bijvoorbeeld:<br>
- chatbots die veelgestelde vragen beantwoorden, als het ware een virtuele helpdesk;
- chatbots die klachten behandelen;
- chatbots die aan de slag kunnen met moeilijkere problemen, zoals de virtuele therapeut Woebot (Health, 2021).

### Voorbeelden
- Om tijd te besparen wordt hier en daar het anamnesegesprek bij de dokter vervangen door een chatbotgesprek, bijvoorbeeld met Bingli; de zinvolle informatie wordt doorgespeeld aan de dokter (Bingli, 2021).
- Miljoenen mensen chatten via WeChat of een ander online platform met hun virtuele vriendin Xiaoice, soms uit eenzaamheid (Davies, 2021).
- Ook de mogelijkheden om chatbots in te zetten voor onderwijs worden verkend, bijvoorbeeld voor lessen vreemde talen (Dokukina & Gumanova, 2020).
- Men onderzoekt eveneens hoe chatbots kunnen worden ingezet voor wetenschappelijk onderzoek, bv. door chatbots interviews te laten afnemen en via chatbots mensen te informeren over de impact die deelname aan een onderzoek kan hebben (Kenniscentrum Data & Maatschappij, 2020c,a).
- ChatGPT.


## Van regelgebaseerd naar deep learning
De meest eenvoudige chatbots, waaronder de eerste chatbots zoals ELIZA, zijn **kennisgebaseerde** systemen. Bij zulke chatbots zijn verschillende scenario’s expliciet geprogrammeerd. Dit leidt automatisch tot beperkingen waardoor gebruikers zich moeten aanpassen aan de limieten van het systeem. Als men bijvoorbeeld een vraag aan de chatbot anders formuleert dan geprogrammeerd, dan zal de chatbot de vraag niet herkennen.<br>
Zulke chatbots zijn vaak niet populair, maar worden toch nog op veel websites gebruikt.

> Wil je meer weten over kennis- en datagebaseerde systemen? Zie het leerpad 'Artificiële intelligentie'.  

Moderne chatbots maken gebruik van **Natural Language Processing (NLP)**, dus van machine learning; in het bijzonder met deep learning herkent een chatbot wel al vragen met een soortgelijke inhoud.

*In de notebook in het vorige menu-onderdeel ging je zelf aan de slag met zo'n kennisgebaseerde chatbot. Deze werd verbeterd door er een techniek uit machinaal leren op toe te passen.*

> Een recent, maar toch al heel gekend voorbeeld is ChatGPT. ChatGPT is een gebruiksvriendelijke chatbot die je van alles kan vragen, zoals vertalen, teksten samenvatten of herformuleren, rubrics opstellen, en gedichtjes maken. <br>Verder in dit leerpad leer je meer over ChatGPT. 




