---
hruid: cd_consensus-v1
version: 3
language: nl
title: "Consensus"
description: "Consensus"
keywords: [""]
educational_goals: [
    {source: Source, id: id}, 
    {source: Source2, id: id2}
]
copyright: Copyright by Jerro
licence: Licenced by Jerro
content_type: text/markdown
available: true
target_ages: [12, 13, 14]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
content_location: example-location
estimated_time: 1
skos_concepts: [
    'http://ilearn.ilabt.imec.be/vocab/curr1/s-computers-en-systemen'
]
teacher_exclusive: true
---
# Aandachtspunten

## Consensus
Er bestaat geen consensus over een definitie van computationeel denken. Maar uit onderzoek blijkt dat er wel consensus is over bepaalde concepten van computationeel
denken: **decompositie, generalisatie en patroonherkenning, abstractie en algoritme** komen voor in al de besproken review papers. Het verschil zit vooral in de aspecten waarvan sommigen die als basiselementen van computationeel denken beschouwen en anderen eerder als een toepassing van.

> Voor het Vlaamse onderwijs is er een definitie meegegeven met de eindtermen, zie leerpad 'Eindtermen'.

Er is echter ook heel wat te zeggen over wat computationeel denken **niet** is en wat het **ook** is. Nogal wat misconcepten doen de ronde. Het is belangrijk dat
leerkrachten deze misconcepten kennen; het is dus aangewezen om hier dieper op in te gaan.
Men gaat er soms verkeerdelijk vanuit gaat dat men computationeel kan denken zonder enig benul van de technische kant van computers en de mogelijkheden en beperkingen die daarmee gepaard gaan (Denning & Tedre, 2019). Computationeel denken draait niet enkel om technologie, maar het heeft ook een culturele en sociale dimensie (Kafai & Proctor, 2022). 

<div class="alert alert-box alert-success">
<strong>Wat is computationeel denken niet?</strong>
<ul><li>Computationeel denken is niet denken als een computer.</li></ul>
<ul><li>Computationeel denken is niet dé beste manier van denken, noch dé beste manier om een probleem op te lossen.</li></ul>
<ul><li>Computationeel denken is niet gelijk aan ICT.</li></ul>
<ul><li>Computationeel denken is niet gelijk aan programmeren.</li></ul>
<ul><li>Computationeel denken is geen generieke vaardigheid die zomaar wordt getransfereerd.</li></ul>
<ul><li>Computationeel denken is geen louter technologisch fenomeen.</li></ul>
</div>

Computationeel denken vertoont overeenkomstigheden met andere manieren van denken, en kan het niet bestempeld worden als de ‘beste’ manier van denken, het is een **extra manier van denken** naast kritisch denken, systeemdenken . . . (zie hiervoor ook het leerpad 'Historiek').<br>
Computationeel denken is ook geenszins de ‘beste’ manier om problemen op te lossen (Tedre & Denning, 2016; Papert, 1980). Maar computationeel denken biedt
wel een houvast om een **complex probleem** aan te pakken en een manier te bedenken om m.b.v. de computer tot een oplossing voor dat probleem te komen.
Bovendien zijn sommige oplossingen voor de mens onhaalbaar, maar kunnen computers ze door hun snelheid wel uitvoeren. **Computationeel denken gaat dus ook over het zien van de opportuniteiten die de computer biedt om aan wetenschappelijk onderzoek te doen, ander onderzoek of meer efficiënt onderzoek, en het ruiken van kansen om taken te automatiseren.**

Computationeel denken invoeren in het leerplichtonderwijs heeft geenszins als doel om van iedereen programmeurs of computerwetenschappers te maken, maar om
de **basisvaardigheden van computationeel denken te verwerven en om te verkennen wat ze betekenen voor de verschillende disciplines**, en indien nodig door computationeel denken zelfs even los te koppelen van de computerwetenschappen (denk bv. aan activiteiten zonder computer, de unplugged voorbeelden) (Hemmendinger, 2010; Barr & Stephenson, 2011). 

Computationeel denken is **niet denken zoals een computer** (computers denken niet), en hoewel computerwetenschappers er ongetwijfeld meester in zijn, is het voor de meeste mensen ook niet denken zoals een computerwetenschapper. Het gaat om het kunnen oplossen van de eigen problemen waarmee men geconfronteerd wordt (Hemmendinger, 2010; Barr & Stephenson, 2011; Denning & Tedre, 2019).

Computationeel denken is **niet hetzelfde als ICT (Voogt et al., 2015). Praktijken zoals data representeren en op zoek gaan naar de meest efficiënte oplossing voor een probleem zijn eigen aan computationeel denken. Het verschilt daarin met het louter werken met toepassingen, zoals tekstverwerking of het ontwerpen van een eenvoudige webpagina. 

> Eenvoudig gezegd: om te kunnen denken als een computerwetenschapper, moet men een computerwetenschapper zijn. De computerwetenschapper Hemmendinger (2010) schrijft “Teaching computational thinking, however is something else; not to lead people to think like us — which is pretty varied anyway. Instead, it is to teach them how to think like an economist, a physicist, an artist, and to understand how to use computation to solve their problems, to create, and to discover new questions that can fruitfully be explored.”

Er is een grote consensus over het feit dat **computationeel denken en programmeren niet hetzelfde zijn**, en dat programmeren ook niet het belangrijkste aspect is. De digitalisering van de maatschappij gaat om veel meer dan programmeren. Het heeft ons wereldbeeld veranderd (Wing, 2006; Papert, 1980; Tedre & Denning, 2016; Bocconi et al., 2016; Grover & Pea, 2017). Wat niet wegneemt dat programmeren een goede manier kan zijn om computationeel te leren denken (Bocconi et al., 2016; Grover & Pea, 2017) en een middel kan zijn voor creatieve expressie (Voogt et al., 2015; Mishra & Yadav, 2013; Europese Unie, 2015). Programmeren alleen is echter niet toereikend om computationeel te leren denken.<br>
Men kan ook zonder computer aan de slag gaan met computationeel denken. ‘**Unplugged**’ maakt ingewikkelde oncepten bovendien vaak toegankelijker. Maar ook dat is niet toereikend om computationeel te leren denken: om digitale systemen ten volle te begrijpen, zal er bv. ook programmeren aan te pas moeten komen Als computationeel denken aan bod komt in lessen nietcomputerwetenschappen, of bv. via unplugged activiteiten, dan zou de link met de computer geëxpliciteerd moeten worden, wil men een transfer van de activiteit naar inzicht in computerwetenschappen verwezenlijken. Onderzoek wijst uit dat het populaire ‘CS Unplugged’ best gelinkt aan hedendaagse technologie aan bod komt (Bell, 2018). (Bell & Lodi, 2019).<br>
Dus hoewel men niet altijd een computer nodig heeft om bepaalde vaardigheden van computationeel denken te verwerven, zou de **focus uiteindelijk wel de computer** moeten zijn (Barr & Stephenson, 2011). Anders is de link met de digitale maatschappij ook wel ver te zoeken. Men mag niet vergeten dat digitale vaardigheden, waaronder computationeel denken, net zoveel aandacht krijgen om in de huidige samenleving te kunnen functioneren en om de impact van de digitalisering op de maatschappij te begrijpen. Sommigen waarschuwen er dan ook voor computationeel denken te los te zien van de computer (Denning & Tedre, 2019; Berry, 2019; Lodi, 2020). 

> Als computationeel denken an bod komt in lessen niet-computerwetenschappen, of bv. via unplugged activiteiten, dan zou de link met computer geëxpliciteerd moeten worden, wil men een transfer van de activiteit naar inzicht in computerwetenschappen verwezenlijken. Onderzoek wijst uit dat het populaire 'CS Unplugged' best gelinkt aan hedendaagse technologie aan bod komt (Bell, 2018).

Stemmen gaan op om computationeel denken vakoverstijgend aan te bieden, in relevante real world contexten, zeker gezien de link met de 21ste-eeuwse vaardigheden (Grover & Pea, 2017) Voogt et al. (2015) waarschuwen er dan weer voor bij lessen rond computationeel denken al te veel nadruk te leggen op het verwerven van skills, zoals doorzettingsvermogen, kunnen samenwerken en kunnen omgaan met complexiteit en dubbelzinnigheid. Dat zou er immers toe kunnen leiden dat het werken aan de skill van computationeel denken zelf verloren gaat.
