---
hruid: cd_eindtermen3-v1
version: 3
language: nl
title: "Definitie computationeel denken"
description: "Definitie computationeel denken"
keywords: [""]
educational_goals: [
    {source: Source, id: id}, 
    {source: Source2, id: id2}
]
copyright: Copyright by Jerro
licence: Licenced by Jerro
content_type: text/markdown
available: true
target_ages: [12, 13, 14]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
content_location: example-location
estimated_time: 1
skos_concepts: [
    'http://ilearn.ilabt.imec.be/vocab/curr1/s-computers-en-systemen'
]
teacher_exclusive: true
---

# Eindtermen

## Definitie
Er zijn sinds 2019 verplichte minimale leerdoelen 'Computationeel denken en handelen' in het Vlaamse onderwijs. De Vlaamse Regering heeft behalve de leerdoelen ook een definitie geformuleerd - zie kader 'Definitie van computationeel denken bij de eindtermen' en erbij omschreven wat men daarmee beoogt. 

<div class="alert alert-box alert-secondary">
<strong><h5>Definitie van computationeel denken bij de eindtermen</h5></strong> 
<h5>(AHOVOKS, 2020)</h5> 

_Computationeel denken en handelen is een proces waarbij men tot output komt gebruikmakend van volgende technieken: herkennen van patronen (patroonherkenning) en veralgemenen (generalisering), opdelen van een probleem in deelproblemen (decompositie), abstraheren van de gegevens of het probleem zelf (abstractie), vormgeven van de oplossingsmethode (modelleren) en volgen van een vast stappenplan (algoritmen)._ 

Men had daarbij in gedachten om leerlingen "niet alleen digitale technologie te leren gebruiken, maar er ook voor te zorgen dat ze de onderlinge werking begrijpen".<br>
De leerdoelen over computationeel denken beogen: 
<ul><li>leerlingen een beter zicht te geven op complexe problemen;</li></ul>
<ul><li>hen de werking van een computer te laten begrijpen zodat ze die "in een later stadium kunnen inzetten als hulpmiddel om een probleem op te lossen";</li></ul>
<ul><li>leerlingen voor te bereiden op een leven in een snel veranderende wereld en hen te wapenen om kritisch te kunnen nadenken over de impact die technologie heeft op de privacy, werkgelegenheid en gezondheid.</li></ul>
    
<em> Dit sluit aan bij de 21ste-eeuwse vaardigheden, waarvan probleemoplossend denken er een is, en bij de nood aan digitale vaardigheden om de andere 21ste-eeuwse vaardigheden te kunnen verwerven.</em>    
</div> 

Rekening houdend met de definitie die de Vlaamse Regering voorstelt en de internationale consensus die er heerst rond de term 'computationeel denken' stellen we in de kader 'Een definitie van computationeel denken' zelf een definitie voor die alvast voor Vlaamse leerkrachten als startpunt kan dienen.<br>  

<div class="alert alert-box alert-success">
<strong><h5>Een definitie van computationeel denken</h5></strong> 
    
_Computationeel denken is een methodologie om een complex probleem aan te pakken, op een manier dat een computer zou kunnen ingezet worden om het op te lossen._    

Computationeel denken steunt op vier basisconcepten: decompositie, abstractie, patroonherkenning en algoritmisch denken.<br>
Het op te lossen probleem moet goed begrepen en geformuleerd worden, een oplossing moet worden bedacht, een algoritme moet worden opgesteld en (indien gewenst) worden ge√Ømplementeerd in de computer.<br>
Voor een bepaald probleem zijn deze basisconcepten vaak verweven met elkaar.<br>
Een belangrijk aspect is het herkennen van problemen waarbij de computer inderdaad als hulpmiddel kan worden ingezet.
</div>
    
Deze definitie wordt aangevuld met definities voor de basisconcepten.

<div class="alert alert-box alert-success">
<strong>Decompositie</strong><br> 
Een probleem doordacht opsplitsen in goedgekozen deelproblemen, zodat elk deel afzonderlijk kan worden aangepakt, en een oplossing van het probleem gemakkelijker bekomen wordt. 

<strong>Abstractie</strong><br>
Negeren van informatie die niet nodig is om een probleem op te lossen. Bepaalde details verbergen om in grote lijnen over een probleem te kunnen nadenken.<br> 
Bij het aanpakken van complexe problemen is er nood aan abstractie omdat het redeneren vlotter verloopt zonder de ballast van irrelevante details. 

<strong>Patroonherkenning</strong><br> 
Achterhalen dat bepaalde aspecten van een probleem gelijkenissen vertonen, waardoor het vereenvoudigd kan worden.<br> 
Herkennen dat een probleem gelijkenissen vertoont met een eerder opgelost probleem. 

<strong>Algoritmisch denken</strong><br> 
Expliciteren van een reeks eenduidige instructies die stapsgewijs moeten worden uitgevoerd.<br> 
Inzien dat deze reeks van instructies en de volgorde ervan essentieel zijn om het gewenste resultaat op te leveren.
</div> 
