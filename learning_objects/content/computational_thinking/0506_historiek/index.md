---
hruid: cd_historiek7-v1
version: 3
language: nl
title: "Samenvatting"
description: "Samenvatting"
keywords: [""]
educational_goals: [
    {source: Source, id: id}, 
    {source: Source2, id: id2}
]
copyright: Copyright by Jerro
licence: Licenced by Jerro
content_type: text/markdown
available: true
target_ages: [12, 13, 14]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
content_location: example-location
estimated_time: 1
skos_concepts: [
    'http://ilearn.ilabt.imec.be/vocab/curr1/s-computers-en-systemen'
]
teacher_exclusive: true
---

# Historiek

## Samengevat

De wens om sneller en beter te kunnen rekenen, en om zaken te automatiseren, heeft geleid tot het ontstaan van de moderne computer. En gaandeweg in dat
proces is het computationeel denken vanuit het wiskundig, logisch, algoritmisch, wetenschappelijk en technisch denken gegroeid tot een aanvullende manier van
denken, naast andere denkwijzen. Computationeel denken vertoont dan ook overeenkomstigheden met ‘andere’ manieren van denken (Denning & Tedre,
2019; Barr & Stephenson, 2011; Selby & Woollard, 2013). Momenteel is het een essentieel domein binnen de computerwetenschappen. Naarmate het domein van de computerwetenschappen zich verder ontwikkelt, zal ook het computationeel denken mee evolueren (Aho, 2011; Denning & Tedre,
2019; Selby & Woollard, 2013).

Nadenken over hoe een team het best berekeningen uitvoert, nadenken over het ontwerp van een hulpmiddel, nadenken over welke taken door een machine
uitgevoerd zouden kunnen worden en hoe dergelijke machines gerealiseerd kunnen worden, is niets anders dan computationeel denken. Dit creatief denkproces
en de wil om deze ideeën ook te kunnen verwezenlijken leiden tot nieuwe ontwikkelingen in de technologie. Automatisatie bleef niet beperkt tot het ontwerpen van machines, men probeerde ook dierlijk en menselijk gedrag te imiteren. De dag van vandaag vertaalt zich dit in de ontwikkeling van de artificiële intelligentie.

Computationeel denken helpt om de werking van digitale toestellen en digitale toepassingen te begrijpen, maar gaat ook om het denkproces dat leidt tot het
creëren ervan. Computationeel denken is zo spontaan uitgebreid met het zien waar en hoe de computer kan worden ingezet.
Computationeel denken is niet enkel een activiteit binnen de computer- en andere wetenschappen, maar ook binnen domeinen zoals rechten en geschiedenis. Wetenschappers alom kunnen m.b.v. computers zaken onderzoeken die vroeger niet uit te voeren waren. Bovendien wordt de computer ook nog door een heleboel andere mensen gebruikt.

<div class="alert alert-box alert-secondary">
Echter, alle problemen zullen niet opgelost geraken door een computer te gebruiken. Er zullen steeds taken overblijven die niet door een computer kunnen uitgevoerd worden. Bovendien is voldoende technische kennis onontbeerlijk om computationeel te kunnen denken.
</div>
    
    
