---
hruid: cd_inleiding-v1
version: 3
language: nl
title: "Inleiding"
description: "Inleiding"
keywords: [""]
educational_goals: [
    {source: Source, id: id}, 
    {source: Source2, id: id2}
]
copyright: dwengo
licence: dwengo
content_type: text/markdown
available: true
target_ages: [12, 13, 14]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
content_location: example-location
estimated_time: 1
skos_concepts: [
    'http://ilearn.ilabt.imec.be/vocab/curr1/s-computers-en-systemen'
]
teacher_exclusive: true
---

# Belang van computationeel denken

De **digitalisering** van de maatschappij heeft een enorme **impact** op ons leven. De computer is alomtegenwoordig, het nemen van beslissingen gebeurt steeds meer geautomatiseerd door algoritmen, de meesten gaan de deur niet uit zonder smartphone en velen besteden dagelijks uren aan het checken van hun sociale media.
Het is bovendien onmogelijk om deze invloed uit ons leven te bannen. Maar **ieder heeft voor zich wel de keuze hoe men ermee omgaat**: men kan het ondergaan of men kan het proberen te begrijpen en er op een bewuste manier proberen mee om te gaan. 

Wereldwijd is er een groeiende aandacht voor computationeel denken, een manier van denken die aan de basis ligt van alle digitale toepassingen. Computationeel kunnen denken stelt mensen in staat om zich weerbaar en flexibel te kunnen opstellen tegenover nieuwe digitale toepassingen. Daarom kiezen steeds meer landen ervoor om computationeel denken in de leerdoelen van het secundair onderwijs op te nemen. 
In Vlaanderen is computationeel denken bv. verplicht voor alle leerlingen van de eerste graad, en kreeg het zelfs de status van **basisgeletterdheid**. Dat betekent dat elke individuele leerling de opgelegde doelstellingen dient te behalen. 

Er is echter nog veel werk aan de winkel. Er is nog veel onzekerheid over welke concepten van computationeel denken het beste aan bod komen in het onderwijs en hoe dat dan het beste gebeurt. Ook de professionalisering van leerkrachten verdient de nodige aandacht, want ze zijn i.v.m. computationeel denken onvoldoende vertrouwd met de terminologie en mogelijke manieren van aanpak betreffende didactiek en evaluatie.<br>
Een historisch overzicht van het ontstaan van computationeel denken (zie leerpad 'Historiek' van het project 'Computationeel denken'), de ervaringen die men in het buitenland al had in het onderwijs, en inzichten van specialisten ter zake kunnen hier de weg wijzen. Voorbeelden uit de klaspraktijk maken de aanpak van computationeel denken concreet.
