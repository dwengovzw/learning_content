---
hruid: ct_eindtermen2
version: 3
language: nl
title: "Digitale competentie"
description: "Digitale competentie"
keywords: [""]
educational_goals: [
    {source: Source, id: id}, 
    {source: Source2, id: id2}
]
copyright: dwengo
licence: dwengo
content_type: text/markdown
available: true
target_ages: [12, 13, 14]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
content_location: example-location
estimated_time: 1
skos_concepts: [
    'http://ilearn.ilabt.imec.be/vocab/curr1/s-computers-en-systemen'
]
teacher_exclusive: true
---

# Eindtermen

## Digitale competentie en mediawijsheid

Zoals eerder vermeld zijn de eindtermen gebaseerd op 16 sleutelcompetenties, bv. ‘Digitale competentie en mediawijsheid’, ‘Leercompetenties’ en ‘Competenties inzake wiskunde, exacte wetenschappen en technologie’. 

**De sleutelcompetentie ‘Digitale competentie en mediawijsheid’ omvat drie bouwstenen.** **‘Computationeel denken en handelen’** is een van die drie bouwstenen.
De kaders ‘Enkele eindtermen over computationeel denken’ en ‘Kennis betreffend computationeel denken’ geven enkele voorbeelden van eindtermen uit de bouwsteen ‘Computationeel denken en handelen’, en de verwachte kennis die ermee gepaard gaat. Voor de eerste graad kreeg ‘computationeel denken en handelen’
zelfs de status van basisgeletterdheid. Dat betekent dat elke individuele leerlingen die leerdoelen moet behalen. Bij de eindtermen hoort een definitie van computationeel denken en handelen ; deze definitie vindt je in het leerpad in het deel dat hierna komt.

Een andere bouwsteen **‘Digitale media en toepassingen gebruiken om te creëren, te participeren en te interageren’** rond het gebruik van informatie- en
communicatietechnologie, gaat in op de digitale ontwikkelingen en het belang van basiskennis en goed gebruik van ICT om te kunnen participeren in de samenleving.
Deze bouwsteen vertoont samenhang met de bouwsteen rond informatiegeletterdheid van de sleutelcompetentie rond ‘leren’. In de formulering van deze eindtermen
wordt expliciet verwezen naar creëren, delen en samenwerken, een verwijzing naar de 21ste-eeuwse vaardigheden.

De derde bouwsteen **‘Verantwoord, kritisch en ethisch omgaan met digitale en niet-digitale media en informatie’** gaat over mediawijsheid. In de eindtermen
die voor deze bouwsteen zijn geformuleerd, is ook aandacht voor beeldgeletterdheid, wat van belang is voor het kritisch omgaan met diverse media. Computationeel
denken en mediawijsheid behoren tot dezelfde sleutelcompetentie; dit weerspiegelt hun complementariteit en overlap, zoals aangehaald door Gretter & Yadav (2016) (zie Tabel 4.1 in paragraaf 4.2).

<div class="alert alert-box alert-success">
    <strong>Kennis betreffend computationeel denken</strong>(AHOVOKS, 2020)<br> 
De kennis die leerlingen moeten verwerven betreffend computationeel denken, bestaat o.a. uit: decompositie, patroonherkenning, abstractie, algoritme,
digitale representatie van informatie, testen en debuggen, modelleren en simuleren, principes en elementen van programmeertalen (sequentie, herhalingsstructuur,
keuzestructuur, variabelen, datatypes, operatoren, functies), invoer-verwerking-uitvoer, binaire representatie, hardware, dataformaat, toepassingen
zoals tekstverwerking en games, besturingssysteem, communicatie tussen digitale systemen, eigenschappen van verbindingen zoals bandbreedte,
veiligheid en betrouwbaarheid, verband tussen analoge en digitale voorstelling, internet, impact van algoritmen.
</div>

