---
hruid: kiks_evolutieplantenstomata-v1
version: 3
language: nl
title: "Evolutie van planten en hun stomata"
description: "Evolutie van planten en hun stomata"
keywords: [""]
educational_goals: [
    {source: Source, id: id}, 
    {source: Source2, id: id2}
]
copyright: Copyright by Jerro
licence: Licenced by Jerro
content_type: text/markdown
available: true
target_ages: [16, 17, 18]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
content_location: example-location
estimated_time: 1
skos_concepts: [
    'http://ilearn.ilabt.imec.be/vocab/curr1/s-computers-en-systemen'
]
teacher_exclusive: false
---

# Evolutie van planten en hun stomata 
**Fossiele bladeren geven veel informatie over de evolutie van planten en hun stomata.** Vierhonderd miljoen jaar geleden kwamen stomata bij planten voor het eerst voor. Sindsdien zijn ze geëvolueerd: er zijn opvallende veranderingen opgetreden waaronder verschillen in de grootte en de dichtheid van de stomata (zie Figuur 1) (Hetherington & Woodward, 2003). **Veel planten zijn op zo’n manier geëvolueerd dat de door stomata ingenomen bladoppervlakte (s.d) zo klein mogelijk is** (Assouline & Or, 2013; Franks & Beerling, 2009). 

![](embed/stomatal-size-and-density.png "stomatale dichtheid") 
<figure>
    <figcaption align = "center">Figuur 1: Fossil record-based plant leaf stomatal size (<em>s</em>) and density (<em>d</em>). Hoe meer stomata per oppervlakte-eenheid, hoe kleiner de stomata. De planten zijn zo geevolueerd dat de ingenomen bladoppervlakte (<em>s.d</em>) zo klein mogelijk is (Assouline & Or, 2013). Gebaseerd op Franks & Beerling, 2009.</figcaption>
</figure> 

**Bij een lage CO<sub>2</sub>-concentratie zijn planten met veel stomata in het voordeel en komen ze dan ook veel voor. Wanneer er veel CO<sub>2</sub> in de atmosfeer zit, zijn planten met minder stomata in het voordeel en zullen veel voorkomen** (Thanukos, 2018). Dit wordt geïllustreerd in Figuur 2. 

![](embed/aantalStomataCO2.png "Verband stomata en koolstofdioxide") 
<figure>
    <figcaption align = "center">Figuur 2: Verband tussen aantal en grootte van de stomata en de CO<sub>2</sub>-concentratie.</figcaption>
</figure> 

**Uit fossiel plantenmateriaal blijkt dat planten reageren op langdurige verandering in CO<sub>2</sub> via een aanpassing in de dichtheid van de stomata.** Behalve de fotosynthese, zijn ook de transpiratie en de waterhuishouding van de planten factoren die daarin meespelen (Franks & Beerling, 2009; de Boer et al., 2016). 

**De hoeveelheid CO<sub>2</sub> in de atmosfeer kan daarom afgeleid worden uit de stomatale dichtheid. Aangezien het CO<sub>2</sub>-niveau een direct effect heeft op globale temperaturen, geven veranderingen in het CO<sub>2</sub>-niveau ook een duidelijk beeld van veranderingen in het klimaat.** (Assouline & Or, 2013; Franks & Beerling, 2009). 

<div class="alert alert-box alert-secondary">
<strong>C<sub>3</sub>, C<sub>4</sub> en CAM (facultatief)</strong><br>

De evolutie in het plantenrijk heeft geresulteerd in drie soorten planten: C<sub>3</sub>-, C<sub>4</sub>- en CAM-planten. Voor elke soort verloopt de fotosynthese anders. In warme gebieden hebben C<sub>3</sub>-planten de neiging tot respiratie ten nadele van fotosynthese. C<sub>4</sub>- en CAM-planten hebben het fotosyntheseproces aangepast om dit tegen te gaan. <br>Ongeveer 85 % van de plantensoorten zijn C<sub>3</sub>-planten, zoals granen en groenten (bv. rijst, graan, spinazie, tomaten) en alle bomen (bv. appelbomen, eik). Ze vormen moleculen met 3 C-atomen tijdens het fotosyntheseproces.<br> Ongeveer 5 % van de plantensoorten zijn C<sub>4</sub>-planten, zoals maïs, gierst, suikerriet en vele grassen. Ze maken wel 25 % uit van de planten op aarde en komen vooral voor in tropische, vaak droge gebieden. Ze vormen moleculen met 4 C-atomen tijdens het fotosyntheseproces.<br> De overige 10 % van de plantensoorten zijn CAM-planten, zoals cactus, ananas, Kalanchoë en sedum. Ze komen vooral voor in droge gebieden met hoge dagtemperaturen en lage nachttemperaturen. Ze vormen ook moleculen met 4 C-atomen tijdens het fotosyntheseproces, maar ze verschillen van de C<sub>4</sub>-planten omdat ze ‘s nachts hun stomata openen om CO<sub>2</sub> op te nemen. Zo beschermen ze zichzelf tegen uitdroging. Die CO<sub>2</sub> wordt in de plant opgeslagen en gedurende de dag, als de nodige lichtenergie voorhanden is, terug beschikbaar gemaakt voor de fotosynthese. (Yamori et al., 2013; Sterrenwacht Armand Pien, 2018).
</div> 

<div class="alert alert-box alert-success">
    <strong>Notebook Datatypes voor opsommingen</strong><br>
    Op de webpagina https://dwengo.org/python/ vind je 'Opsommingen' in het leerpad <em>Datatypes</em>. In de notebook <em>1000_Opsommingen.ipynb</em> van dit leerpad komen C<sub>3</sub>-, C<sub>4</sub>- en CAM-planten aan bod.<br><br>
    Voor het KIKS-project is kennis van C<sub>3</sub>-, C<sub>4</sub>- en CAM-planten facultatief.
</div> 
